Title: Nova versió de la màquina virtual de guifi.net
Date: 2011-02-27 12:19
Author: admin
Category: General
Tags: drupal, fundació guifi, guifi, programari lliure, SAX, virtualbox
Slug: nova-versio-de-la-maquina-virtual-de-guifi-net
Status: published

[<img src="./wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](./wp-content/uploads/2007/10/logo-guifi.png)Acabo de penjar al servidor de la web de la [Fundació de guifi.net](http://fundacio.guifi.net "Pàgina web de la fundació guifi.net") la nova versió de la [màquina virtual de guifi.net](http://fundacio.guifi.net/guifi.vdi.zip "Màquina virtual feta amb VirtualBox de guifi.net").

Tal com s'explica a la **[pàgina de guifi.net sobre la màquina virtual](http://guifi.net/guifi_vm "Pàgina de guifi on s'explica com funciona i què és la màquina virtual de guifi")** és una màquina on hi ha instal·lat un [Drupal](http://drupal.org/ "Pàgina web del CMS Drupal") amb el [codi dels mòduls de guifi.net](https://projectes.lafarga.cat/projects/guifi/scm "Pàgina on s'explica com obtenir el codi de guifi.net") (actualitzat a ahir a la tarda) i una versió anonimitzada de la base de dades de guifi.net (de fa unes setmanes).

**I per què serveix?** Doncs molt senzill, perquè qualsevol que vulgui aportar millores tant al codi o tema de guifi.net tingui un entorn funcional que amb molt pocs minuts ja estigui funcionant.

D'aquesta manera es facilita que més persones puguin donar una ullada al codi dels mòduls de guifi.net i per tant hi pugui haver més routers que es puguin configurar, noves visualitzacions de les dades, un tema més refinat...

Així de cara al **SAX 2011 que es farà d'aquí 3 setmanes** tothom podrà tenir una versió recent i amb més dades. Ja no hi ha excusa per no millorar la pàgina de guifi!
