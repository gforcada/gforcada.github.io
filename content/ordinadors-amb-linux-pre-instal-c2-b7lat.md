Title: Ordinadors amb linux pre-instal·lat
Date: 2010-10-15 13:38
Author: admin
Category: General
Tags: boti, linux, programari lliure
Slug: ordinadors-amb-linux-pre-instal%c2%b7lat
Status: published

Una de les grans barreres que sempre ha tingut el programari lliure a diferència dels altres dos grans sistemes operatius és que quan anaves a la botiga a comprar un ordinador ja et venia amb un sistema operatiu instal·lat, de manera que mai havies de pensar en particions, etc etc, només havies d'engegar-lo i a fer feina.

En canvi si volies utilitzar un sistema operatiu lliure havies de baixar-te una ISO, gravar-la, reiniciar l'ordinador fer que arrenqués el cd abans que no pas el disc dur i seguir les instruccions d'instal·lació, que per molt que hagin millorat i siguin gràfiques i tot el que vulgueu no deixen de ser preguntes que el 90% d'usuaris no sap què dir-hi o senzillament no se'n vol preocupar.

Per sort avui he descobert que hi ha una [empresa catalana](http://www.gnuinos.com/ "Pàgina web de l'empresa que ven ordinadors amb GNU/Liunx pre-instal·lat") que ven ordinadors amb **GNU/linux pre-instal·lat** i no només això, sinó que a més a més també dóna suport i ven perifèrics que ja se sap que funcionen bé!

El pròxim dia que algú em demani on comprar un ordinador ja sabré on fer-lo anar :) Només els faltaria posar a la venda un portàtil i un ultra-portàtil i ja seria perfecte!
