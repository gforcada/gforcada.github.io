Title: Localret
Date: 2007-05-30 01:34
Author: admin
Category: General
Tags: guifi, localret, trobades
Slug: localret
Status: published

aquest divendres passat juntament amb altres companys de <a href="http://guifi.net" target="_blank" rel="noopener">guifi</a> vam anar a la seu de <a href="http://www.localret.es" target="_blank" rel="noopener">Localret</a>, ja feia temps que els volíem anar a veure, havíem sentit masses vegades que alguna institució ens deia de la impossibilitat de fer un desplegament a l'estil guifi.net i que s'acceptés a Loclaret, o que des de Localret els havien donat unes directrius que eren incompatibles amb la nostra manera de treballar ...

així que el divendres als voltants de la una ens vam presentar en ramon, en valeri, en joaquim, un jurista connectat a guifi que viu a gurb (no recordo el nom) i jo mateix

l'edifici on està Localret és molt bonic i tot molt institucional: un jardinet a l'entrada, una recepció amb una bona altura de sostre, etc etc

així que després de signar a l'entrada i pujar cap al 3r pis ens fan entrar a una sala i comença a entrar personal de Localret: president, 2 juristes, 3 tècnics informàtics i 3 o 4 treballadors més de Localret de diferents àmbits (per comentaris seus em sembla que no hi faltava gaire gent per tenir-hi la plantilla completa)

només començar el president ens diu que només s'hi podrà estar un quart d'hora que te compromisos (il·lús, qualsevol xerrada amb guifi s'allarga molt més del previst, al final s'hi va estar com una hora) i comencem a parlar

bon ambient i amb força interès per part de les dues bandes

per desgràcia nostra, novament, no coneixen absolutament de res el nostre projecte (i això que hi ha més de 40 ajuntaments que col·laboren amb nosaltres i aquesta gent se suposa que treballen amb els ajuntaments), fins i tot tenien tan assumit de la mateixa manera que 1+1 = 2 que guifi era una empresa!

em va agradar especialment el seu interès per tot el que els anàvem explicant, ja que al ser una reunió de 5 a 8~10 va permetre que en certs moments hi haguessin 3 converses simultànies, tot i que hi hauria hagut temps per a molta més conversa, crec que la majoria de dubtes que els anaven sortint a mesura que els explicàvem de què anava tot plegat es van poder resoldre gràcies a que érem força persones :)

ens van plantejar també les seves problemàtiques i el seu enfoc com a institució, nosaltres òbviament els vam treure algun <a href="http://guifi.net/ca/node/8113" target="_blank" rel="noopener">drap brut</a> i els vam demanar la fibra fosca a veure si ens l'il·luminen una mica

va anar bé que la setmana anterior en ramon hagués anat al <a href="http://guifi.net/ca/node/9014" target="_blank" rel="noopener">congrés dels EUA</a> per a poder portar informació de com es mou el wi-fi i temes relacionats per altres bandes del món

també ens van fer una proposta (el mateix president), però òbviament no vam concretar res, només de seguir en contacte i que la trobada havia estat molt profitosa

ara el pròxim objectiu és anar directament a la conselleria, i veure com acaba el <a href="http://w3.bcn.es/V01/Serveis/Noticies/V01NoticiesLlistatNoticiesCtl/0,2138,1653_1802_1_257288943,00.html?bcnAccessible=true&amp;accio=detall&amp;home=HomeBCN" target="_blank" rel="noopener">projecte <em>estranyament</em> ben redactat per l'Ajuntament de Barcelona</a>, sense descuidar els nous desplegaments, la possibilitat cada dia més pròxima de interconnectar Osona amb Barcelona, nous aplicatius sobre la gestió de la xarxa, firmwares personalitzats i un pilot de coses més que corren per les llistes, fòrums i xat de guifi :D
