Title: guifi.net a la Comissió Europea
Date: 2010-10-16 17:32
Author: admin
Category: General
Tags: comissió europea, fundació guifi, guifi
Slug: guifi-net-a-la-comissio-europea
Status: published

[<img src="http://gil.badall.net/wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](http://gil.badall.net/wp-content/uploads/2007/10/logo-guifi.png)Doncs sí, qui ho diria que 6 anys i mig després la [Comissió Europea ens demanaria que anéssim a Brusel·les](https://llistes.projectes.lafarga.cat/pipermail/guifi-usuaris/2010-October/014115.html "Correu d'en Ramon Roca explicant que la Comissió Europea vol sentir a parlar de guifi.net") a explicar què és això de [guifi.net](http://guifi.net "Pàgina web del projecte guifi.net")!

La Comissió Europea està preparant l'[Agenda Digital Europea](http://ec.europa.eu/information_society/digital-agenda/index_en.htm "Pàgina web de l'agenda digital europea") 2.020 i per crear-la van fer una petició de propostes, entre les quals n'hi havia una de guifi.net.

Es veu que n'hi han hagut tantes que al final no podran fer sessions plenàries on tothom vegi totes les propostes sinó que les han ajuntat per temàtiques. D'aquestes reunions paral·leles n'hauran de sortir unes conclusions amb les millors propostes, que llavors sí, ja seran presentades en sessions plenàries on hi hauria la comissària que ho porta tot, la Neelie Kroes ((La mateixa que va fer [aquest vídeo](http://www.youtube.com/watch?v=ok100U4Fo3Y "Vídeo a Youtube on la Neelie Kroes defensa el programari lliure") defensant el programari lliure)).

Qui ho hauria de dir!!
