Title: planeta guifi.net!
Date: 2010-10-04 07:20
Author: admin
Category: General
Tags: guifi, planeta guifi, wordpress
Slug: planeta-guifi-net
Status: published

[<img src="./wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](./wp-content/uploads/2007/10/logo-guifi.png)Ahir vaig instal·lar un planeta per a guifi.net: <http://planet.guifi.net> ((Encara està en fase beta ja que podeu veure que no se per quin motiu no ordena les entrades per data.))

El concepte de planeta és molt senzill, és una pàgina web que recull continguts a partir de diverses fonts RSS i les mostra d'una forma unificada i a més a més permet llegir-ho com a RSS de manera que pots tenir diversos continguts de moltes fonts diferents en un sol punt.

En projectes lliures està molt estés ([planet GNOME](http://planet.gnome.org "Planeta GNOME"), [planet Debian](http://planet.debian.org "Planeta Debian") ...) i [guifi.net](http://guifi.net "Pàgina del projecte guifi.net") no podia ser menys :D

Ja fa un temps que a guifi.net hem decidit que ja n'hi ha prou de que la gent entri a la pàgina web del projecte i no entengui res, de manera que una de les primeres accions que almenys jo m'he proposat per solucionar aquest problema ha sigut mirar de treure els continguts que entren els col·laboradors i que es pengen a la portada per passar-los a un planet, el lloc natural d'expressió dels col·laboradors dels projectes.

Per aquest motiu he creat el planet i a més a més també hi he instal·lat un [WordPress](http://www.wordpress.org "Pàgina del projecte del sistema de blocs WordPress") per tal que qui no disposi de bloc, i en vulgui un, pugui tenir-lo :)

Si us mireu el tema del planeta veureu que és una còpia del tema del planet GNOME, no és una casualitat, he agafat directament el seu tema i l'he modificat (mínimament). Si una cosa tinc clara que no sóc és dissenyador de manera que he tirat pel dret (ja els vaig demanar permís a la [GUADEC](http://guadec.org "Trobada anual de desenvolupadors i usuaris del GNOME")) i he agafat un tema que està molt bé.

Com que guifi.net és molt divers, segur que algun o altre dissenyador ens sortirà i ens crearà un tema propi :)

Voluntaris?
