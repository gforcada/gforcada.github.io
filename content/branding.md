Title: Branding
Date: 2009-08-17 09:09
Author: admin
Category: General
Tags: branding, firefox, linux, reflexions, ubuntu
Slug: branding
Status: published

<img src="./wp-content/uploads/2009/05/tux.png" title="tux" class="alignright size-full wp-image-583" width="265" height="314" alt="tux" />Acabo de ser redirigit per un d'aquests enllaços curts\[1\] a [the How-To Geek](http://www.howtogeek.com) i per sorpresa meva veig que hi ha unes quantes categories amb de how-to: Diverses versions del SO de Windows, l'Office, Internet, Geek stuff, ubuntu/linux i blogs.

Hi ha dues qüestions que em fan arrufar el nas:

- La icona que hi ha al costat de la categoria Internet és la del Firefox
- La categoria de Linux és Ubuntu/Linux

No tinc cap problema amb el Firefox, a tothom que li veig un IE li dic que es passi a Firefox, el primer que faig quan acabo d'engegar una màquina virtual amb Windows és instal·lar el Firefox (després l'OOo perquè tarda més bàsicament :D). El que em preocupa per dir-ho d'alguna manera és que llavors per la mateixa regla de tres si hi hagués una categoria de ordinadors o ofimàtica i s'hi posés el logo de Windows o de l'Office (si aneu a la pàgina veureu que les categories per aquestes categories posen clarament Windows \$VERSIO i Microsoft Office) ja tothom li tiraria els plats pel cap. I els que fem servir l'Epiphany, o fan servir el Chrome, l'Opera, el Safari i tantíssims d'altres navegadors que hi ha pel mon?

I l'altre que també em fastigueja últimament ja és el del Ubuntu/Linux ... si l'Stallman es queixava que ningú en diu GNU/Linux ara li tocarà a en Tolvards queixar-se que ningú li diu Linux i tothom li diu Ubuntu ... ja m'imagino l'adaptació d'alguns dels brillants articles d'en Monzó sobre el nomenclàtor de Barcelona adaptat a aquest tema :D

Cada any es diu que aquest serà l'any de Linux i bla bla bla, però fins i tot el Google trends [mostra clarament](http://www.google.com/trends?q=linux%2C+ubuntu) que mentres les cerques sobre Linux van baixant, les de Ubuntu van pujant. Com deien a dinaminta: *"Reflexionem-hi senyors, reflexionem-hi!"*

(back to work)

\[1\] El lloc és <http://www.ln-s.net> no podia ser més bo el nom del domini :D
