Title: SAX2007 dia del desenvolupador
Date: 2007-07-13 22:58
Author: admin
Category: General
Tags: drupal, guifi, plone, programació, sant bartomeu del grau, SAX, SAX2007, telecentre sbg, trobades
Slug: sax2007-dia-del-desenvolupador
Status: published

ahir va ser un dia de bojos: al matí passar pel banc a buscar pounds, tot seguit a comprar quatre queviures per preparar menjar i finalment a la ferreteria a comprar adaptadors de la corrent per els endolls anglesos

tot seguit esperar en Jordi a l'entrada de Mont-rodon per anar cap a Sant Bartomeu del Grau, ahir tocava la jornada de desenvolupadors del <a href="http://guifi.net/node/7698" target="_blank" rel="noopener">SAX</a>!

la jornada va transcorre durant el matí, en el qual primer en Ramon Roca va fer una mica d'introducció a, més que no pas com programar sobre el <a href="http://drupal.org/" target="_blank" rel="noopener">drupal</a> i <a href="http://guifi.net" target="_blank" rel="noopener">guifi.net</a>, a com es treballa en equip en projectes de programari lliure

seguidament i just abans de dinar en Carles Bruguera va mostrar-nos la seva pàgina web basada en <a href="http://plone.org/" target="_blank" rel="noopener">Plone</a> que en principi era un encàrrec des de Manresa per gestionar la seva xarxa basada en <a href="http://freifunk.net/" target="_blank" rel="noopener">Freifunk</a>, però que al mateix temps (i no sense suar la gota) el va generalitzar prou perquè sigui extensible a qualsevol tipus de xarxa! :)

després de un bon dinar, es va fer la part més interessant de totes: seguir <a href="http://guifi.net/ca/node/3204" target="_blank" rel="noopener">la guia</a> que en el seu dia va escriure en Aleix Solé perquè tothom pogués tenir una còpia funcional de la web de guifi al seu portàtil o allà on volgués

com de costum, si una cosa no s'ha fet pràcticament mai sempre es troben errades o petits detalls que han anat canviant, per això mentre anava seguint la guia, també l'anava actualitzant :)

per desgràcia meva, amb el meu servidor de proves de Girona no me'n vaig sortir, diria que ha de ser més aviat un problema de configuració del apache i/o php més que no pas de fer algun pas erroni

a més en la part final, la més sensible, en la base de dades vam trobar tres errors en el sql, a veure quan em poden engegar el servidor de Girona hi ho comento a la llista tot enviant un pedaç per poder-se aplicar i així ja serà només seguir la guia :)

finalment ja a les 7 de la tarda o així vaig haver de marxar corrents cap a Sant Julià de Vilatorta a veure una senyora que no li anava Internet, total tampoc m'hi vaig estar ni 5 minuts i li vaig dir que anés a una botiga i ja tornant *cagant llets* cap a Mont-rodon per fer la maleta, uns quants entrepans per l'endemà i amb la <a href="http://silvia.badall.net" target="_blank" rel="noopener">Sílvia</a> anar cap a Girona que avui ens havíem de llevar a quarts de 4 per anar a buscar el bus que ens portaria a l'aeroport de Girona:

Birmingham que venim!!!
