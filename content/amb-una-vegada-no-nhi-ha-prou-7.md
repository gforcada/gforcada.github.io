Title: amb una vegada no n'hi ha prou!
Date: 2011-10-01 02:13
Author: admin
Category: General
Tags: donar sang, participació ciutadana
Slug: amb-una-vegada-no-nhi-ha-prou-7
Status: published

[<img src="http://gil.badall.net/wp-content/uploads/2007/04/logo_portada.gif" title="logo del banc de sang" class="alignright size-full wp-image-80" />](http://gil.badall.net/wp-content/uploads/2007/04/logo_portada.gif)I és que ahir, per fi, vaig trobar un autobús mòbil del banc de sang al Clot.

Vaig aprofitar l'estona de després de donar sang per fullejar la revista del donant i resulta que a Amèrica del Sud, en comptes d'haver-hi el sistema que fem servir aquí a Catalunya de donació voluntària el que es fa és que si un malalt necessita una transfusió de sang, algun familiar l'ha de proporcionar, de manera que es podria dir que és un sistema JIT (just-in-time).

Per altra banda, resulta que a Rússia es segueix el mateix model de voluntariat com aquí i que el govern està fomentant les donacions amb descomptes pels que fan donacions i coses per l'estil, ja que, si ve durant l'època comunista donar sang era un fet de mèrit dintre de la societat, amb el canvi al capitalisme es va perdre aquesta escala de valors i ara ja no està reconegut o no és una acció de mèrit.

## Reserva la teva donació

Els del [Banc de Sang](http://www.bancsang.net "Pàgina web del Banc de Sang") saben perfectament que per molt que hi hagi [centres permanents](http://www.donarsang.gencat.cat/on-puc-donar-sang/ "Llista de centres permanents on poder anar a donar sang"), o [rutes itinerants](http://www.donarsang.gencat.cat/on-puc-donar-sang/calendari-recollides "Calendari de visites als pobles on passaran els bus del Banc de Sang"), o que es vagi a les empreses no a tothom li va bé. Per aquest motiu estan acabant d'enllestir una pàgina web on podràs reservar dia i hora per fer la teva donació de sang. Així ja mai més et podran agafar en mal moment, ja que seràs tu mateix qui podràs decidir quan fer la donació i quan et va bé.

Recordeu que **amb una vegada no n'hi ha prou**!
