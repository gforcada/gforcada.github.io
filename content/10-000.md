Title: 10.000!!!!
Date: 2010-06-27 17:12
Author: admin
Category: General
Tags: fundació guifi, guifi
Slug: 10-000
Status: published

[<img src="./wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](./wp-content/uploads/2007/10/logo-guifi.png)Doncs sí, a [guifi.net](http://guifi.net "Pàgina del projecte col·laboratiu guifi.net per la creació d'una xarxa lliure, oberta i neutral") després de només [6 anys](http://gil.badall.net/2010/01/24/aniversaris-de-guifi/ "Llistat dels aniversaris de guifi.net") i mig ja hem arribat a la xifra simbòlica dels **10.000 nodes operatius**!

Només de pensar com vam començar, les primeres reunions amb veïns de Gurb, el primer enllaç cap a Santa Eugènia, algunes instal·lacions memorables ... la veritat és que n'estic molt orgullós d'haver contribuït una ínfima part del meu temps a aquest fantàstic projecte :D

El millor però, almenys per mi, no és només tot el que ja hem aconseguit fer fins ara (arribar des de pràcticament Tarragona fins al Ripollés i ven aviat totes les comarques gironines) sinó tot el que estem iniciant des de fa poc: trams de fibra òptica, connexió real a Internet gràcies al fet que [la fundació](http://fundacio.guifi.net/ "Pàgina web de la fundació guifi.net") és operadora i està inscrita en el CATNIX, les proves que s'estan fent amb IPv6 ...

Per celebrar-ho s'està preparant un dinar i/o sopar a Perafita, estigueu al cas de les llistes de correu i la pàgina web per saber-ne més detalls.

Moltes felicitats a tothom que hi ha col·laborat!!
