Title: Canvis
Date: 2011-10-29 07:21
Author: admin
Category: General
Tags: berlín, feina, guifi, plone, sílvia
Slug: canvis
Status: published

*And ~~the Oscar~~ Gil goes to...*

<p>

<figure>
<a href="http://ca.wikipedia.org/wiki/Berl%C3%ADn"><img src="http://upload.wikimedia.org/wikipedia/commons/thumb/1/1f/Brandenburger_Tor_Blaue_Stunde.jpg/320px-Brandenburger_Tor_Blaue_Stunde.jpg" title="Porta de Brandemburg" width="320" height="240" alt="La porta de Brandemburg, una icona de Berlín" /></a>
<figcaption>Berlín!!</figcaption>
</figure>

</p>

Fa cosa d'un mes i mig vaig veure una oferta de feina a les llistes de desenvolupament de [Plone](http://www.plone.org "Pàgina web del projecte Plone, un gestor de continguts en línia (CMS)") ((Un [CMS](http://ca.wikipedia.org/wiki/Sistema_de_gesti%C3%B3_de_continguts "Entrada de la wikipedia sobre els sistemes de gestió de continguts") estil [Drupal](http://drupal.org/ "Pàgina web del projecte Drupal, un gestor de continguts en línia (CMS)") però escrit en [Python](http://python.org "Pàgina del llenguatge de programació Python") i que corre sobre el [Zope](http://zope.org/ "Pàgina web del projecte Zope, un servidor d'aplicacions web escrit en Python"))) i a partir d'aquí ja és història :)

Després de parlar-ne molt amb la [Sílvia](http://silvia.badall.net "Bloc de la Sílvia"), amb vol a Berlín inclòs per fer una entrevista en persona, vam decidir que era una bona oportunitat (si m'hi volien clar).

[Berlín](http://ca.wikipedia.org/wiki/Berl%C3%ADn "Entrada de la wikipedia sobre la ciutat de Berlín") és una ciutat que sempre m'ha agradat, ja hi he estat tres o quatre vegades, hi coneixem gent, etc etc. A més, per la Sílvia podrà ser una molt bona oportunitat per aprendre un nou idioma. També hi tenim amics i evidentment i com a fet primordial, la feina, no només em sembla bona, sinó també una oportunitat per millorar els meus coneixements de Plone/Zope/Python i tot el que hi corre entre mig.

Començo el dia 7 de novembre, d'aquí quatre dies comptats!!!, així que si heu de passar per Berlín d'aquí unes setmanes, mesos o anys, recordeu que hi haurà una parella, més, de catalans vivint-hi que us poden acollir, fer-vos de guia o portar-vos a prendre alguna cosa tot parlant de la vida i del que sigui :D

### guifi

Menció especial es mereix el projecte [guifi.net](http://guifi.net "Pàgina web del projecte guifi.net, una xarxa lliure, oberta i neutral") i la meva relació amb ell. Des de que vam iniciar el projecte ja farà uns quants anys, encara no he tingut **mai** connexió de guifi a casa: només començar el projecte vaig anar a viure a Girona per estudiar a la universitat, quan la xarxa s'estava acostant a Girona, i després de fer-hi alguna xerrada per la universitat i parlar-ne amb diverses persones i col·lectius, vam venir a viure a Molins de Rei amb la Sílvia. De nou, aquests dies que estem començant a posar antenes per Molins, agafem i marxem a l'altra punta d'Europa :)

Per altra banda, potser vol dir que d'aquí un temps la xarxa ja ha crescut tant que arriba a Berlín... Qui sap! Però [sembla](http://blogs.guifi.net/fundacio/2011/10/20/projecte-europeu-de-recerca-cofine/ "Nota de premsa de la fundació guifi.net respecte el projecte europeu de recerca CONFINE") que no ens hi podrem estar molt de temps tampoc per Berlín!
