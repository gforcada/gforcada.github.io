Title: bicis a Berlín
Date: 2011-11-06 02:29
Author: admin
Category: General
Tags: berlín, bici, curiositats
Slug: bicis-a-berlin
Status: published

*Estava responent en [Marc](http://gil.badall.net/2011/11/05/berlin-dia-2/#comments "Comentari que m'han fet a una entrada anterior respecte les bicis a Berlín") que m'ha fet un comentari però ja ho poso aquí igualmnent:*

Hi ha carrils bici per tot arreu perfectament delimitats amb una pavimentació diferent o a vegades segregats i tot.

A més resulta que Berlín és completament pla, de manera que és molt còmode anar amb bici per tot arreu, una petita inclinació del terreny ja la consideren un turó es veu :D

I com ja vaig dir ahir, pel fet que les voreres siguin tant amples, fa molt més fàcil la convivència entre ciclistes i vianants.

Tenen coses una mica rares però, segons em van explicar no està permès circular amb bici si no portes com a mínim un llum que funcioni amb dinamo, res de piles, res de bateries, ha de ser amb dinamo.

També es força normal que els edificis tinguin un petit tancat a la planta baixa, a nivell de carrer, on els propietaris/llogaters puguin deixar-hi la bici (encadenada clar). De manera que per molt que visquis a un 10è pots portar-te la bici igualment.

Quan fem el trasllat amb la Sílvia cap a Berlín i ens portem les bicis ja us anirem comentant. Mentrestant hauré d'anar buscant una botiga on comprar el llum amb dinamo :)
