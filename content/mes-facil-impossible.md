Title: més fàcil impossible
Date: 2007-12-11 21:15
Author: admin
Category: General
Tags: GNOME, packagekit, Softcatalà, vmware
Slug: mes-facil-impossible
Status: published

<img src="http://gil.badall.net/wp-content/uploads/2007/12/gnomelovelogo.png" data-align="right" alt="logotip del GNOME Love" />un dels principals problemes que es troba tothom quan vol participar en projectes de programari lliure és en poder compilar i provar el programa (que si dependències, etc etc)

així que <a href="http://ken.vandine.org/?p=293" target="_blank" rel="noopener">avui llegeixo</a> en el <a href="http://planet.gnome.org" target="_blank" rel="noopener">planeta GNOME</a> que s'ha començat un projecte molt ambiciós anomenat <a href="http://live.gnome.org/GnomeDeveloperKit" target="_blank" rel="noopener">GNOME Developer Kit</a> que és tan simple com que han creat una imatge per a <a href="http://www.vmware.com" target="_blank" rel="noopener">vmware</a> o iso normal de tota la vida que es crea diàriament en la que hi ha tots els programes de l'escriptori <a href="http://www.gnome.org" target="_blank" rel="noopener">GNOME</a> (en realitat és una distribució derivada de <a href="http://www.foresightlinux.org" target="_blank" rel="noopener">Foresight Linux</a>) compilats directament del svn del GNOME!

i per acabar-ho de reblar tot plegat, no hauràs de baixar-te la imatge iso o per a vmware cada dia, sinó que un cop instal·lat el podràs actualitzar igual com ho fas amb la distribució que ja fas servir normalment (fa servir el <a href="http://live.gnome.org/PackageKit" target="_blank" rel="noopener">PackageKit</a>\[1\] com a eina d'actualització de paquets)

un dels grans avantatges que tindrà des de la perspectiva de <a href="http://www.softcatala.org" target="_blank" rel="noopener">Softcatalà</a> és que d'aquesta manera l'equip de traducció del GNOME podrà comprovar directament si la traducció és correcte l'endemà mateix

així una tasca tan feixuga com és la revisió visual de tots els menús, opcions i diàlegs el podrem fer tranquil·lament, una altra gran millora serà per a les captures de pantalla, ja que es podran fer les captures de pantalla directament de l'última versió del programari que s'estigui traduint la documentació en aquell moment

l'únic que no tinc clar com ho hauran resolt és què fer amb els paquets que no compilen, suposo que es farà servir l'última compilació que ha funcionat ...

no ser vosaltres, però jo ja m'estic baixant la màquina virtual per a vmware :)

\[1\] ara mateix la traducció del <a href="http://l10n.gnome.org/module/gnome-packagekit" target="_blank" rel="noopener">packagekit</a> en català és la que està més traduïda de totes (li falta una sola cadena i està pendent de resoldre's en <a href="https://bugs.freedesktop.org/show_bug.cgi?id=13429" target="_blank" rel="noopener">un bug</a> que ja vaig entrar a <a href="https://bugs.freedesktop.org" target="_blank" rel="noopener">bugs.freedesktop.org</a> però com que de moment hi ha ben poques distribucions que el facin servir encara no l'he pogut veure en acció en català :(
