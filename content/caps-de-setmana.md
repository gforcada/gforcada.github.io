Title: caps de setmana
Date: 2009-02-23 18:48
Author: admin
Category: General
Tags: esquiar, molins de rei, sílvia
Slug: caps-de-setmana
Status: published

Aquests últims caps de setmana han estat una mica ocupats :)

Fa unes setmanes vam anar amb la [Sílvia](http://silvia.badall.net "Bloc de la Sílvia") i un dels meus germans a la calçotada agroecològica alternativa de [Valls](http://ca.wikipedia.org/wiki/Valls "Article de la Viquipèdia sobre la població de Valls"). Hi havia un concurs de salsa per a calçots que eren una meravella (igual com la que ens vam menjar amb els calçots agroecològics).

Fa un parell de caps de setmana vaig anar a esquiar a [Boí Taüll](http://ca.wikipedia.org/wiki/Bo%C3%AD_Ta%C3%BCll "Article de la Viquipèdia sobre l'estació d'esquí de Boí Taüll"). Feia com 10 anys o així que no esquiava i amb els "*[snow blades](http://en.wikipedia.org/wiki/Snow_blades "Article de la Wikipedia anglesa sobre els esquís snow blade")*" del meu germà vaig fer-me un fart de baixar vermelles i vermelles-molt-negres :) Per sorpresa meva no em vaig fer cap cop considerable, sembla que ja no sóc tant maldestre :) Tot i que és molt car (per un estudiant que treballa a mitja jornada almenys) la vertitat és que em va agradar molt!

Ja fa no se quantes setmanes va ser la fira de [la Candelera](http://ca.wikipedia.org/wiki/Molins_de_Rei#La_Fira_de_la_Candelera "Article de la Viquipèdia sobre la Candalera de Molins de Rei") a [Molins de Rei](http://ca.wikipedia.org/wiki/Molins_de_Rei "Article de la Viquipèdia sobre Molins de Rei"). Passada per aigua i amb els germans de la Sílvia fent d'okupes :) Va estar molt bé tot i així, vam sortir força tot i el mal temps (per sort vivim al centre-centre del poble i pots fer escapades de 1 minut per anar a qualsevol lloc) i quan estàvem a casa sempre hi havia alguna cosa per distreure's :)

I finalment aquesta setmana amb la Sílvia, el seu germà i la seva dona (que ja se van casar farà aviat un any ja) anem uns dies a [Irlanda](http://ca.wikipedia.org/wiki/Irlanda "Article de la Viquipèdia sobre Irlanda") (s'accepten recomanacions sobre els *must-see*).

Entre mig (o sigui durant la setmana) he continuat treballant a [Openbravo](http://www.openbravo.com "Pàgina web de l'empresa Openbravo S.L.") (ara a 30 hores la setmana), els exàmens de la [universitat](http://www.udg.edu "Pàgina web de la universitat de Girona") (ja en parlaré en una altre entrada si de cas) i anar pujant les [traduccions](http://l10n.gnome.org/languages/ca/gnome-2-26/ui/ "Pàgina de les estadístiques de traducció del GNOME 2.26 al català") del [GNOME](http://www.gnome.org "Pàgina web del projecte GNOME"), que ja s'acosta [el dia](http://live.gnome.org/TwoPointTwentyfive "Article del wiki del GNOME sobre el calendari de llançament del GNOME 2.26")!
