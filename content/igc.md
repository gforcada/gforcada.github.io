Title: IGC
Date: 2007-04-17 16:07
Author: admin
Category: General
Tags: guifi, IGC
Slug: igc
Status: published

en una paraula: corbates

està fet i pensat únicament per a això, empresaris, emprenedors, institucions i tota la *patuleia*

es més, un company de guifi em va comentar que des de la universitat on estudia se'ls va dir que es feia el congrés i que hi podien anar a preu d'estudiant i resulta que aquest mòdic preu d'estudiant és de **300€!!**

més en concret i ja parlant de guifi, el nostre estand destaca força :D si tots els altres estands són el típic mostrador amb pantalles, flyers i senyoreta d'atenció, nosaltres tenim un parell de màstils d'aquests de 2 metres posats de tal manera que s'aguantin (junt amb altres màstils d'aquests de parabòliques que són corbats) i penjats en aquests màstils tot d'antenes, routers i d'altres mandanges que fem servir a guifi, que per fer-ho més colorit, en la ferralla ja hi ha un avís: «avís als "pispes" només és de mostra, són models avariats» :D

tots els finalistes estem compartint un espai (bé, l'espai que és una catifa vermella hi ha tots els finalistes menys guifi que estem una mica apartats) i la zona de tots els expositors anomenada "village" (no es faria amb una paraula catalana si el congrés ja és amb nom anglosaxó, només faltaria), la qual és una zona morta completament, ja que l'<a href="http://www.igcweb.net/" target="_blank" rel="noopener">IGC</a> està muntat de tal manera que es fan 3 xerrades a la vegada i duren mig matí, pausa de 3/4 d'hora i la següent xerrada

òbviament que no ve ningú durant les xerrades perquè amb els preus que hi ha ningú s'hi atreveix (tot i que la zona del *village* és gratis, però dubto que se n'hagi fet molta publicitat) així que al matí només tens 3/4 d'hora d'estar xerrant i la resta d'estona la tens per connectar-te a Internet, anar-te a fer un certificat digital del CATCert (et donen un llapis usb amb tot el programari\[1\]), que com a bons funcionaris, que si fotocòpia del DNI, que si demanar-te les dades (no podrien agafar-les de qualsevol lloc on ja les tenen totes només agafant el DNI, que per alguna cosa ve ha de servir no?) per finalment acabar-te demanant una pregunta per recordar-te la contrasenya i al final, més o menys 20 minuts ja tens un llapis amb totes les coses per poder estar autenticat davant de les administracions

tot i que no entenc molt bé com funciona, el cas és que et donen un foli que al peu d'aquest et diu que la contraseny actual és XXXX, amb la qual cosa no entenc quina és la garantia de seguretat, ja que generar contrasenyes ho pots fer amb la cracklib mateix, la seguretat mitjana/bona no són claus públiques-privades?

això sí, tot i que és força avorrit que ningú vingui a parlar amb algú, almenys quan algú s'acosta i pregunta, t'hi passes tranquilament mitja hora o hora sencera parlant del tema i es molt agradable veure que hi ha interès

apart que amb altres companys dels expositors o finalistes dels diversos concursos també es peta una mica la xerrada :)

\[1\] està fet per a Windows, tot i que segons la noia que hi ha allà, si saps línies d'ordres ho podràs fer des de linux, i que a més s'hi està treballant
