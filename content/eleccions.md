Title: eleccions
Date: 2007-05-28 14:32
Author: admin
Category: General
Tags: ciu, cup, eleccions, guifi, política, PxC, secretaris, taradell, vic
Slug: eleccions
Status: published

ja s'han acabat, com de costum tots els partits *han guanyat* i diverses coses a comentar:

- la <a href="http://www.cup.cat" target="_blank" rel="noopener">CUP</a> ha guanyat 2 regidors a Vic (si en fossin 4 ja hi seria la xicota del meu germà) però els desgraciats de PxC n'han guanyat 4\[1\] \[2\]
- segons l'entrevista a l'especialista que fan sempre al 3/24 i aquest cop parlant sobre PxC i la CUP aquest diu que si han avançat tan, es pot deure a la baixa participació, potser te raó, no li diré que no, però dubto que sigui l'única explicació
- a valència i país valencià ja ho ha <a href="http://oskuro.net/blog/life/four-more-years-2007-05-28-01-10" target="_blank" rel="noopener">resumit prou bé en Jordi</a>
- a les balears jo no els entenc ... mentre que per molt poc no donen la majoria absoluta al PP a molts municipis i consells insulars, en l'ajuntament més flagrant com el d'<a href="http://www.locales2007.mir.es/muni/DMU040700599.htm" target="_blank" rel="noopener">Andratx</a> el PP ha augmentat ... que s'ha de llegir d'aquests resultats a Andratx, que ja els hi està bé la corrupció urbanística? almenys no en tenen prou per fer majoria absoluta i per tan alguna coalició de partits els pot fer fora del govern
- per què els webs institucionals són tan poc intuïtives? apart del web de <a href="http://www.telenoticies.cat" target="_blank" rel="noopener">telenotícies.cat</a> no he sabut trobar cap manera de veure els resultats de les eleccions anteriors per poder comparar, i per postres el web de telenotícies.cat està fins a dalt de tot de flash, el qual el fa de tot menys accessible per a la gent disminuïda i com de costum amb el flash, molt visual però poc pràctic per consultar dades
- tornant a un àmbit més local, el meu poble, <a href="http://www.locales2007.mir.es/muni/DMU090827899.htm" target="_blank" rel="noopener">Taradell</a>, tot queda igual: 8 CiU i 5 ERC, o sigui que tan PSC, PxC, UJT i PP (per desgràcia en aquest ordre, PxC amb 114 vots) no tenen representació \[3\]\[4\]\[5\]

\[1\] a sobre es veu que aquesta «bona gent» van fer campanya fent bustiades enganyoses fent-se passar per immigrants però tot i així acabant dient que s'havia de votar PxC i per si això no fos prou membres d'aquest partit s'han passejat per la plaça de Vic vestits amb burques ... calen més comentaris, d'això se'n diu joc democràtic o instrumentalització?

\[2\] espero que el que està dient ara mateix pel 3/24 el sr.Duran i Lledia, el seu partit polític (CiU) NO pactarà amb aquesta colla de xenòfobs (després de veure el vídeo que <a href="http://noguer.bloc.cat/post/2161/164900" target="_blank" rel="noopener">va enllaçar en Quim</a> a algú li queda algun dubte?)

\[3\] en el debat que es va fer a la televisió comarcal 9TV, el propi candidat del PP ja va quedar retratat amb unes quantes frases tals com "pujo cada diumenge" (o sigui que és un estiuejant i que no viu ni al poble) i on va quedar plenament retratat és amb la frase apoteòsica "sí home, aquell diumenge que feien aquelles danses" (referint-se als balls de St. Antoni els quals es fan des de fa moltíssims anys, perquè els recordo de sempre i ja en tinc 22), no entenc com la llei pot permetre que en municipis petits, persones que no i viuen i que no saben absolutament res del municipi es puguin presentar, es realment vergonyós veure com a sobre tenen el morro de demanar el vot, si no poden fer ni programa perquè no saben ni on ni què, i el pitjor, a qui, hauran de governar!

\[4\] ara faltarà veure com influeix la continuació de CiU pel projecte de guifi.net a Taradell, ja que si l'anterior alcalde, això de les noves tecnologies senzillament no ho creia necessari, pels comentaris que m'han arribat del ja nou alcalde de la vila, es força continuïsta, per tan, caldrà fer força pressió de tots i totes perquè ens facin cas

\[5\] el que ja no entenc és com pot passar fets com els següents: a Taradell, entre d'altres, hi havia un partit nou, el UJT (Unió dels Jubilats de Taradell), doncs bé, com a partit nou has de presentar una quantitat determinada de firmes que avalin la teva candidatura, l'últim dia per presentar-les es van presentar finalment amb totes les firmes necessàries a l'ajuntament i tot adreçant-se al secretari perquè en fes constància, aquest els hi etziba: «No ho penso pas fer, i si em voleu denunciar; feu-ho» i el *senyor* agafa i marxa, no se com es va resoldre tot plegat però al final es van presentar com havia de ser

i per acabar una altra de secretaris: amb l'ajuntament de Vic, abans de que comences la campanya, s'hi va fer una reunió amb la gent de guifi (a la que no vaig assistir) i després de comentar com es podia millorar la situació de guifi.net a Vic els vam dir que ja hi havia un <a href="http://guifi.net/ca/node/4715" target="_blank" rel="noopener">projecte per Vic</a> i que faltava completar, així que van decidir posar fil a l'agulla i entrar-ho en l'últim ple, però com que al secretari no li va donar la gana doncs s'haurà d'esperar al primer ple després d'eleccions per a poder aprovar el pressupost, com em van comentar ahir, el problema (possible almenys) és que hi ha molts funcionaris que ja estan apunt de jubilar-se i fent un càlcul ràpid de l'edat que tenien quan van entrar a fer de funcionaris i el règim polític que hi havia en aquell temps no seria d'estranyar ...
