Title: no a Bolonya!
Date: 2007-11-15 15:19
Author: admin
Category: General
Tags: bolonya, girona, política, protestes, reflexions, UdG
Slug: no-a-bolonya
Status: published
Attachments: wp-content/uploads/2007/11/cartell_15n.jpg

avui hi havia manifestació a la majoria de ciutats on hi ha universitat (a la llista de <a href="http://www.vilaweb.cat/www/noticia?p_idcmp=2630337" target="_blank" rel="noopener">Vilaweb</a> veig que no hi ha Vic ... per què serà? ...) així que com que no tenia classe a les 12 he anat cap allà :)

![manifestació contra Bolonya]({static}wp-content/uploads/2007/11/cartell_15n.jpg)

tot i que arribava tard quan estava a 50 metres de la plaça Catalunya, la gent ha començat a caminar (m'esperaven? :) així que m'hi he afegit i a caminar

la primera impressió ha sigut estranya, no es veia ningú universitari dintre del centenar llarg (potser uns dos-cents les xifres com de costum canviaran segons les fonts) de persones que hi havia en la manifestació i en canvi tots eren estudiants de la secundària o batxillers

evidentment tothom té el dret d'anar a la manifestació, però em recorda molt un dia que la meva germana (força més gran que jo) em comentava que anava a festa universitària (un dijous a Vic), amb lo qual li pregunto: "però si no ets universitària què hi fas?" i em tota la normalitat em respon que pocs universitaris hi han a les festes dels dijous, és més aviat una excusa perquè altres surtin de festa es veu

doncs m'he passat durant tota la manifestació pensant a veure si realment tots els que corrien pel carrer, tiraven alguns ous contats a cotxes de classe alta o policia realment sabien de què anava la manifestació, no m'he posat a fer preguntes a la gent, però just al final del tot de la manifestació se m'ha acostat un noi i m'ho ha preguntat, jo serenament li etzibo: "així què hi fas doncs aquí si no saps perquè ens manifestem", i tot i que més o menys m'ha dit que si que ho sabia, diria que realment no en tenia ni idea ...

una altra cosa que m'ha sorprès ha sigut veure una dona que estava a fora del cotxe tot mirant la gent amb cara de por/rebuig mirant de protegir d'alguna manera el cotxe (evidentment aquell cotxe val 4 zeros en amunt), no fos cas que li toquessin i li embrutessin aquesta púrria juvenil de *ideologia peligrosa* que encara hi afegiria algú més

al final la manifestació després de passar per el centre (Plaça Catalunya, Jaume I, Plaça de la Independència, Carrer de Santa Clara, Carrer del Carme) ha arribat a davant de les àguiles a la rectoria de la <a href="http://www.udg.edu" target="_blank" rel="noopener">universitat</a>. Allà es on s'ha llegit el manifest i alguns s'havien enfilat a la muralla per penjar-hi algun cartell i estelada.

També s'ha recordat amb *orgull* la nostra <a href="http://www.udg.edu/Rectora/tabid/4581/Default.aspx" target="_blank" rel="noopener">rectora</a> que amablement va convidar <a href="http://ca.wikipedia.org/wiki/Joan_Carles_I_d%27Espanya" target="_blank" rel="noopener">algú</a> que <a href="http://youtube.com/watch?v=gzu6NIXPPA8" target="_blank" rel="noopener">fa callar els altres</a>
