Title: 2 immoralitats
Date: 2008-05-25 14:20
Author: admin
Category: General
Tags: empreses, fàstic, indignació, la vanguardia, reflexions
Slug: 2-immoralitats
Status: published

Acabem d'anar a comprar <a href="http://www.lavanguardia.es/" target="_blank" rel="noopener">la Vanguardia</a> amb la <a href="http://silvia.badall.net" target="_blank" rel="noopener">Sílvia</a>\[1\] i com que és diumenge està ple de suplements.

N'hi ha un d'especialment interessant, el de "Dinero". Porto 12 pàgines de 56 i les notícies de lo més suculentes:

Salaris dels executius de l'ibex 35. Les quantitats roden els 1.000 tot i que n'hi ha algun de 121 i forces de més de 5.000. Evidentment això no és el salari menusal, òbviament. Per cert, són **milers d'euros** ... Quan es fan reduccions de plantilla, es tanquen fàbriques, etc etc no seria més fàcil fer fora una persona del consell directiu que amb el que cobra ja pagarà el salari de tots els treballadors que s'havien d'acomiadar?

Posem un exemple: el BBVA està al número u de salari (6826 milers d'euros). Si posem que els treballadors tenen un salari típic de mileurista vol dir 14 milers d'euros l'any oi? (12 pagues més les dues pagues extres). Una divisió ràpida (6826/14) ens diu que si l'empresa ha de fer una reducció de plantilla s'hauria de fer fora a **487 treballadors** perquè s'igualés elsou d'un conseller executiu de l'empresa.

Però es que a la pàgina 12 encara millora l'assumpte: Mercat negre de cadàvers

Dóna tots els detalls que vulgueu de com funciona, els preus de compra dels cadàvers i el que se'n pot arribar a treure un cop venudes totes les parts aprofitables per separat (com si venguessim una vaca vaja). Però no es queda només aquí, sinó que farceixen l'article amb un gràfic ben bonic i una llegenda que ens informa de que només 1/4 part dels pacients que esperaven transplant el 2003 a Espanya van poder ser operats.

Vaja, que t'està dient que comencis a buscar qui de l'escala ja està a les últimes per fer-li el transplant als teus pares/avis que necessiten un ronyó. L'article no es queda només aquí, perquè ens informa tot gratuïtament que les dades econòmiques les proporcionen **empreses** (no és mercat negre?!).

Això sí, tranquils, que els més pobres o empresonats\[2\] ja són els que ens aporten les necessitats d'òrgans frescos.

\[1\] Fan una col·leció d'utensilis de cuina, aquesta setmana l'espàtula i el pinzell

\[2\] No se on era, si un documental o un article en un diari que comentava que els americans anàven a operar-se a Xina perquè com que hi ha pena de mort si necessites un ronyó ja en maten un i te'l donen, més fresc impossible! I si és tibetà o dissident millor encara, un opositor menys.
