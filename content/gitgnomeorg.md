Title: git.gnome.org
Date: 2009-03-19 15:18
Author: admin
Category: General
Tags: git, GNOME
Slug: gitgnomeorg
Status: published
Attachments: wp-content/uploads/2009/03/git-logo.png

<img src="{static}wp-content/uploads/2009/03/git-logo.png" title="git-logo" class="alignright size-full wp-image-540" width="73" height="28" alt="git-logo" />Aquesta serà la nova direcció (a partir del [16  d'Abril](http://permalink.gmane.org/gmane.comp.gnome.devel.announce/15 "Anunci oficial de la migració a git del GNOME")) per obtenir el codi font dels programes que composen el [GNOME](http://www.gnome.org "Lloc web del projecte GNOME").

A finals d'any es va fer una enquesta als desenvolupadors (o més concretament als que tenen accés al [Subversion](http://svn.gnome.org/viewvc "Subversion del GNOME")) sobre quin [VCS](http://en.wikipedia.org/wiki/Version_control_system "Article de la Wikipedia anglesa sobre els sistemes de control de versions") preferien (hi havia una vintena de preguntes).

Els resultats van ser força favorables al [Git](http://en.wikipedia.org/wiki/Git_(software) "Article de la Wikipedia sobre el DVCS Git"), així que després de molta discussió no-productiva, uns quants es van posar el mono de treball i gràcies a això, a partir del 16 d'abril haurem de fer servir, sí o sí, el git per a fer commits al codi del GNOME.

Per sort són molt cracks i ja hi ha una pàgina que descriu tota la feina que s'ha de fer per utilitzar git amb el GNOME i s'estan [preparant guies](http://live.gnome.org/GitMigration "Article al wiki del GNOME sobre la migració a Git") per als diferents rols d'usuaris (desenvolupadors, traductors, documentadors ... )
