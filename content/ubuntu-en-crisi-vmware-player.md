Title: Ubuntu en crisi (vmware-player)
Date: 2008-07-21 21:10
Author: admin
Category: General
Tags: indignació, problemes, ubuntu, virtualbox, vmware
Slug: ubuntu-en-crisi-vmware-player
Status: published

(el resum de la [GUADEC](http://www.guadec.org) encara l'estic fent :) teniu algunes imatges a la [galeria](http://galeria.badall.net/main.php?g2_itemId=2041) per anar fent boca :D

Com pot ser que la versió anterior (Gutsy) hi tingués paquets per a l'vmware-player i en canvi pel que he arribat a veure no hi ha cap paquet per a la versió actual (Hardy) quan fa més de 3 mesos ja que ha sortit?

Per sort, instal·lar-lo no és massa complicat, tot i que l'script en perl que incorpora el tar.gz és molt molt pesat, et fa més de 50 preguntes! Quan el 99,9999% dels usuaris que l'instal·len no volen ni una pregunta, només que s'instal·li i s'executi :S

Està molt bé que permeti canviar el directori on deixarà les icones, bla bla bla, però en tot cas que posin en el mateix fitxer totes les variables amb una explicació de cada una i que n'avisin en l'execució, així tots feliços.

Acabo de trobar-li una altra errada MOLT greu al vmware-player aquest (es nota que m'agrada més el <a href="http://www.virtualbox.org/" target="_blank" rel="noopener">virtualbox</a> oi? :) . Resulta que si hi fas clic et captura el punter, que està molt bé, però estaria encara millor que t'avisés com coi treure la capturació del punter (el virtualbox per exemple fins que no li dius que ja no t'empipi més quan et captura el punter et mostra un diàleg que et diu com la combinació de tecles per treure la capturació i com canviar-la).

Ara a esperar que acabi de compilar-se la base de dades de l'Openbravo ....
