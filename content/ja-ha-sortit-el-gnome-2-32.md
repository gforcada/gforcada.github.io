Title: Ja ha sortit el GNOME 2.32!!
Date: 2010-09-29 19:03
Author: admin
Category: General
Tags: GNOME, GNOME traduccions, participació ciutadana, Softcatalà
Slug: ja-ha-sortit-el-gnome-2-32
Status: published
Attachments: wp-content/uploads/2010/09/20100929_gnome232.png

[<img src="{static}wp-content/uploads/2010/09/20100929_gnome232.png" title="20100929_gnome232" class="aligncenter size-full wp-image-1018" width="652" height="243" />]({static}wp-content/uploads/2010/09/20100929_gnome232.png)

**Com ja diu el títol el [GNOME](http://www.gnome.org "Pàgina web del projecte GNOME") [2.32](http://library.gnome.org/misc/release-notes/2.32/ "Notes de llançament del GNOME 2.32") ja ha sortit!!**

Com podreu veure en el propi bàner ja es fa èmfasi de que la pròxima versió serà el GNOME 3.0, i es que just abans de la [GUADEC](http://guadec.org "Pàgina web de la trobada anual del GNOME") aquesta versió que ha sortit avui hauria d'haver estat la 3.0 i no la 2.32, però una sàvia decisió del release *team* va posposar el llançament per al cap de sis mesos (de fet set si diuen que sortirà a l'abril).

## El català

Com podreu veure ara mateix [la traducció del GNOME 2.32](http://l10n.gnome.org/languages/ca/gnome-2-32/ui/ "Estadístiques de traducció del GNOME 2.32 al català") no està al 100% com acostuma a estar sempre al dia del llançament :(

Queden uns quants mòduls per revisar, alguns ja es poden pujar (quan acabi aquesta entrada al bloc ja els pujaré) i la situació tampoc és de desastre (ara mateix estem al 97%), **tot i així** qualsevol que vulgui participar en la traducció del GNOME és més que benvingut d'apuntar-se a la [llista de coordinació](http://llistes.softcatala.org/mailman/listinfo/gnome "Llista de correu de Softcatalà de coordinació de la traducció del GNOME") i ajudar a traduir aquest fantàstic escriptori.

Si sou (com jo) d'aquells que us agrada saber què hi haurà en les pròximes versions, saber els últims detalls de com van els programes i que s'hi està coent a can GNOME podeu llegir el planet, seguir el twitter de molts desenvolupadors, estar tot el dia als canals de l'IRC ... però CAP d'aquests mètodes us donarà tanta informació sobre què hi haurà a la pròxima versió que si traduïu els programes mateixos ;)

Així, que no quedi dit que no s'ha fet una crida a l'acció!

Si voleu assegurar-vos que la pròxima versió, **la 3.0!!**, estigui completament traduïda al català, no us ho penseu dues vegades i apunteu-vos avui mateix, ja que com diuen els mateixos del release team, després d'una hora de celebració del GNOME 2.32 ja s'han posat a treballar amb l'esperat 3.0.

Als que vau tenir la oportunitat d'estar a la GUADEC vau podeu veure de primera mà que el GNOME Shell i tot el GNOME 3.x serà impressionant, doncs bé, avui gairebé per casualitat he trobat una nova manera de saber cap a quina direcció va el GNOME (en quan a disseny), però això ja serà un altre missatge ;)
