Title: Berlín dia 1
Date: 2011-11-04 14:15
Author: admin
Category: General
Tags: berlín, curiositats
Slug: berlin-dia-1
Status: published

Com que fer-ho en prosa seria molt llarg, aquí va un resum del dia en format de llista d'elements:

- En Gerard devia tenir raó i aquelles llenties realment no són bones. Ahir al vespre i avui al matí (amb tota la nit pel mig) tenia molt mal de panxa, arribant a vomitar algues vegades i tot
- Els dies de pluja realment la circulació pel Baix Llobregat no és precisament fluida...
- Té la seva gràcia que surti amb avió de Barcelona amb pluges i una bona capa de núvols grisos i arribi a Berlín i em saludi el sol.
- El transport públic de Berlín impressiona per la seva qualitat i quantitat, però per si això no fós poc, anant cap al centre de Berlín ens han fet baixar d'un tren (els motius en alemany no els he entès) i tothom ha baixat i s'ha esperat pacientment sense cap reacció enèrgica.
- La ciutat en si està molt pensada a escala humana i no pels cotxes realment, costa trobar un carrer estret o una vorera que no puguin passar 3 o 4 persones de costat perfectament.
- Això sí, com a bons alemanys tenen normes molt estrictes i fora de tota lògica mediterrània:

<!-- -->

<!-- -->

- normalment només pots entrar a llogar un pis el dia 1 o 15 de cada mes. No pots entrar a viure-hi el dia 5 per exemple, no entra en els seus plans
- si llogues un pis, el més normal per no dir que és una excepció totalment fora de lloc, SEMPRE estarà buit, l'esport nacional és construir els interiors de les cases.

<!-- -->

<!-- -->

- els lloguen tant buits que fins i tot pots no tenir cuina ni lavabo, només els connectors a la paret!
- i evidentment, per si no us ho pensàveu, el mateix passa amb els llums, només et deixen el cable perquè tu hi posis el que vulguis!
- pels motius anteriors normalment un alemany es trasllada un parell de cops a la vida: quan se'n va a viure amb la parella i quan necessiten una casa més gran perquè tenen fills
- hi ha el costum de deixar un llum lila a la cuina encès tota la nit ... (ja em direu per què!)

 
