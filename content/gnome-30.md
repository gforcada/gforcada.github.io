Title: GNOME 3.0
Date: 2008-07-24 00:22
Author: admin
Category: General
Tags: git, GNOME, guadec, idees, istanbul, xesam
Slug: gnome-30
Status: published

<img src="./wp-content/uploads/2008/01/gnomefoot.png" data-align="right" alt="logotip del GNOME" />A <a href="http://xesam.org/" target="_blank" rel="noopener">Istanbul</a> el <a href="http://live.gnome.org/ReleasePlanning/NewReleaseTeamMembers" target="_blank" rel="noopener">release-team</a> va presentar la idea de que la versió 2.30 passés a ser la versió 3.0 (amb una bonica animació que suprimia el 2 i movia el . una posició a la dreta :)

La idea seria que no només canviés el número, sinó que també canviés la política d'acceptació de mòducls o els requeriments per a poder formar part de la plataforma, de la mateixa manera que se'n faria fora d'altres biblioteques que només acumulen pols i que ja ningú utilitza.

Doncs bé, més o menys en la direcció d'en <a href="http://www.gnome.org/~federico/news.html" target="_blank" rel="noopener">Federico</a> en la seva [xerrada](http://www.gnome.org/~federico/docs/2008-GUADEC/fmq-2008-document-centric-gnome.odp) sobre un escriptori centrat en documents, en la meva humil opinió crec que una molt bona idea seria combinar <a href="http://git.or.cz/" target="_blank" rel="noopener">git</a>(tant per versions com per línia del temps)+tags (visuals)+<a href="http://xesam.org/" target="_blank" rel="noopener">Xesam</a>(per a la indexació i meta-dades).

A més hi ha el wizbit que ja intenta ser les dues seccions de la primera part (control de versions i línia del temps) i té pensat la segona secció de la tercera part (posar-hi meta-dades). Faltaria només la indexació (que es podria incloure en el propi git) i fer que les meta-dades que tingui sentit es facin visuals (així es podria fer un cercador de documents visuals arrossegant les icones que t'interessen\[1\]).

Com de costum el que falta no es picar el codi (ja que bona part ja està dispersat en altres projectes), sinó que tothom es posi d'acord en remar en la mateixa direcció :(

Però com van dir algú molt intel·ligentment en el p.g.o el futur del <a href="http://www.gnome.org" target="_blank" rel="noopener">GNOME</a> i del [Gtk+](http://www.gtk.org) no depenen de qui tingui la millor idea, sinó de qui tingui temps per a picar el codi :)

\[1\] Per exemple, arrossegues un cor (documents preferits), una foto (fotografies) i una icona d'Istanbul i ja tindria les meves millors fotos d'Istanbul :)
