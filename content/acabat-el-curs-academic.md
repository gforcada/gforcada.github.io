Title: "acabat" el curs acadèmic
Date: 2007-06-08 11:50
Author: admin
Category: General
Tags: ESA, UdG
Slug: acabat-el-curs-academic
Status: published

<img src="./wp-content/uploads/2008/02/sigles_blau.jpg" data-align="right" alt="logo de la UdG" />acabo de tornar de la <a href="http://www.udg.cat" target="_blank" rel="noopener">UdG</a> (i també del <a href="?p=133" target="_blank" rel="noopener">lavabo de la UdG</a> :) i ja he fet l'examen de <a href="https://pserv.udg.edu/FitxesAssignatures/VistaPublica.aspx?IdCursAcademic=2006&amp;IdAssignatura=3105IS0007&amp;tab=1" target="_blank" rel="noopener">ESA</a>, així que si l'aprovo ja estaré per aquest curs i em quedaré a més o menys a tres quartes parts: 141 crèdits aprovats i 84 pendents (si suspenc n'hauríem de balancejar 9 + i - per banda) però dels pendents em queda física i mates de primer (19,5 crèdits entre els dos) i que el projecte de final de carrera en són 16,5 més, o sigui que d'assignatures com a tal serien 67,5 que si fa no fa és un curs sencer

o sigui que amb un parell d'anyets sortiré d'aquesta universitat (espero!!)

ara bé, falta aprovar aquesta assignatura, que a més com que hi ha pràctiques, problemes i teoria es complica una mica el càlcul de la nota:

- tenim que l'examen final (el que he fet avui) val un 70% de la nota final i per poder fer mitjana haig de treure un 4
- les pràctiques que s'han fet durant el curs valen el 30% de la nota final, ja han sortit les notes i tinc un 9,5 (i no us penseu que és perquè m'ho se de la A a la Z, sinó perquè eren coses força fàcils o que es podien deduir sense saber molt de què va)
- i finalment amb uns problemes que vam fer durant el curs podíem aspirar a 1,5 punts més de la nota final (sí, heu contat bé, si algú treu 10 a tot arreu podria tenir un 11,5) i d'aquests 1,5 punts n'he tret 1,2

per tan, amb un 4 pelat pelat encara em podria quedar una nota força maca, perquè rondaria el 7 com a mínim :D  
això sí, encara falta el 4 .... el dia 14 sortiré de dubtes
