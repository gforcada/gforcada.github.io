Title: perquè no m'agrada launchpad com a plataforma de traducció
Date: 2010-03-13 19:25
Author: admin
Category: General
Tags: GNOME, launchpad, protestes, traduccions, ubuntu
Slug: perque-no-magrada-launchpad-com-a-plataforma-de-traduccio
Status: published
Attachments: wp-content/uploads/2010/03/Captura-Gwibber.png, wp-content/uploads/2010/03/suggerencies_gwibber.png

(perdó pel que segueix)

Es prou coneguda la meva poca simpatia cap al [launchpad](https://launchpad.net "Lloc web de gestió de tot el que fa referència a Ubuntu i molt més") quan fa referència a traduccions ((Com a gestor de projectes, bugs, etc etc no m'hi poso perquè tampoc ho he remenat)).

Doncs bé,  com he comentat en l'[apunt anterior](http://gil.badall.net/2010/03/13/identi-ca-i-twitter/ "Entrada al meu bloc sobre la creació dels comptes a identi.ca i twitter") he creat un compte a [Twitter](http://www.twitter.com "Lloc web de microblogging") i [identi.ca](http://www.identi.ca "Lloc web de microblogging lliure") i el següent pas ha sigut buscar un client d'identi.ca per al [GNOME](http://www.gnome.org "Lloc web del projecte GNOME de creació d'un escriptori lliure") per fer més fàcil l'enviament de missatges, fa un temps vaig llegir en el [Planet GNOME](http://planet.gnome.org "Lloc web que sindica els blogs de bona part de desenvolupadors del GNOME") que el [Gwibber](http://live.gnome.org/Gwibber "Client de microblogging per al GNOME") es faria servir per a la pròxima versió d'[Ubuntu](http://www.ubuntu.com "Lloc web de la distribució de Linux Ubuntu"), de manera que l'he instal·lat ((emerge gwibber, que el [Gentoo](http://www.gentoo.org "Lloc web de la distribució de Linux Gentoo") és molt complicat :P)) i m'he trobat amb això:

[<img src="{static}wp-content/uploads/2010/03/Captura-Gwibber.png" title="Captura-Gwibber" class="aligncenter size-full wp-image-836" width="338" height="526" />]({static}wp-content/uploads/2010/03/Captura-Gwibber.png)

A algú li salten els ulls en veure això? Una pista, mireu les dues últimes opcions del menú: *Comptes (<span style="text-decoration: underline;">A</span>)* i *Ajuda (<span style="text-decoration: underline;">H</span>)*.

Gairebé no m'ho podia ni creure ... com pot ser que es traudeixi així les opcions del menú?!

Encuriosit me'n vaig a les [traduccions Gwibber](https://translations.launchpad.net/gwibber/trunk/+pots/gwibber/ca/29/+translate "Traduccions del Gwibber") [al català](https://translations.launchpad.net/gwibber/trunk/+pots/gwibber/ca/+translate "Traducció al català del Gwibber") i a la [cadena de \_Help](https://translations.launchpad.net/gwibber/trunk/+pots/gwibber/ca/29/+translate "Traducció de la cadena _Help del Gwibber al català") en concret ... començo a no entendre res ... la cadena està ben traduïda i no m'estranya segons surt al registre ho ha fet en [David Planella](http://davidplanella.wordpress.com/ "Bloc d'en David Planella").

Llavors com és que hi ha la traducció que hi ha al meu ordinador ara mateix??

Si teniu usuari i esteu autenticats a launchpad.net ja ho haureu pogut veure vosaltres mateixos en anar en un dels últims enllaços, pels que no aquí va la captura de pantalla:

[<img src="{static}wp-content/uploads/2010/03/suggerencies_gwibber.png" title="suggerencies_gwibber" class="aligncenter size-full wp-image-837" width="853" height="346" />]({static}wp-content/uploads/2010/03/suggerencies_gwibber.png)

Resulta que quan mirava les traduccions estava mirant la versió trunk (en desenvolupament) del Gwibber, però com a suggerència hi ha moltes aberracions, entre les quals una que prové del paquet per a Ubuntu Lucid del gwibber, altrament dit, si algú té la versió en desenvolupament d'Ubuntu i s'instal·la el Gwibber no veurà la cadena d'en David (o sigui la versió correcte) sinó la versió que ha traduït un tal Martin Pitt (molt català no sembla que pugui saber, però tampoc he investigat).

Ser que ja fa temps si vols traduir al català a launchpad has de ser del grup de traductors i que sinó les traduccions que facis només seran suggerències, però el fet és que degut a que va començar sent una barra lliure per a tothom ((S'ha de reconèixer també que sinó molta menys gent s'hagués pujat al carro)) ara en paguen la ressaca amb la qualitat de les suggerències ( \_Bantuan ?!?) o traduccions que directament al no tenir prou múscul humà per revisar continuen allà esperant que algú ho faci bé.

En fi, traductors d'Ubuntu, us planyo per la feina que teniu!!
