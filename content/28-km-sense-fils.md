Title: 28 km sense fils
Date: 2007-05-02 17:39
Author: admin
Category: General
Tags: enllaç guifi, guifi, plaques solars
Slug: 28-km-sense-fils
Status: published

Aquests dies de pont, alguns membres de <a href="http://guifi.net" target="_blank" rel="noopener">guifi.net</a> (entre els que no hi sóc) han fet un enllaç molt significatiu, no ja només per el fet de ser un enllaç més i en conseqüència ampliar una mica més la malla de guifi.net, sinó que l'enllaç te **MOLT** de mèrit!

- interconnecta les comarques d'<a href="http://guifi.net/ca/osona" target="_blank" rel="noopener">Osona</a> (o el <a href="http://guifi.net/ca/llucanes" target="_blank" rel="noopener">Lluçanès</a> si voleu) amb el Berguedà: concretament <a href="http://guifi.net/ca/node/8001" target="_blank" rel="noopener">Can Piuet de Capolat</a> amb els <a href="http://guifi.net/node/4909" target="_blank" rel="noopener">dipòsits d'Olost</a>
- el recompte de comarques interconnectades arriba a les 4 (Osona, Bages, Bergueda i Vallès Oriental), sense obviar que hi ha molt més *guifi* més enllà d'Osona i les seves interconnexions comarcals
- sobrepassa l'enllaç des de les <a href="http://guifi.net/node/7602" target="_blank" rel="noopener">antenes de Centelles</a> fins als dipòsits de <a href="http://guifi.net/ca/node/5017" target="_blank" rel="noopener">Can Parera de Marata</a> de 22km i posa el llistó als **28km**, que es diu aviat
- un cop més es porta la possibilitat d'accedir a Internet\[1\] a un racó on les operadores ni els projectes de les administracions han sabut arribar, però que la ciutadania pagant-s'ho de la butxaca i entenent-se amb els ens locals han aconseguit
- per si no fos poc, l'enllaç no rendeix a una velocitat de mòdem o RDSI, sinó que funciona a **~17Mb reals**
- per a acabar-ho d'arrodonir per la banda de <a href="http://guifi.net/ca/capolat" target="_blank" rel="noopener">Capolat</a> els encaminadors que permeten aquest enllaç funcionen al 100% amb energia solar\[2\]

moltes felicitats a tots els que ho han fet possible!

P.D. un altre missatge com els que acostumo fer, amb una bon grapat d'enllaços :)

\[1\] guifi.net no ofereix Internet a ningú, *senzillament* interconnectem persones, administracions, associacions, empreses i qui vulgui en una xarxa wi-fi lliure, oberta i neutral en la qual l'ús que se'n faci depèn de cadascú, i si algú l'aprofita per fer-se arribar Internet benvingut sigui :D  
\[2\] com a bons catalans ja us deveu estar preguntant a quan pot pujar això oi? <a href="http://guifi.net/ca/node/7962" target="_blank" rel="noopener">La resposta</a>
