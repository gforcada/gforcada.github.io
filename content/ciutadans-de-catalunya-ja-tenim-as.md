Title: Ciutadans de Catalunya, ja tenim AS!
Date: 2009-09-28 20:28
Author: admin
Category: General
Tags: fundació guifi, guifi, Internet
Slug: ciutadans-de-catalunya-ja-tenim-as
Status: published

<img src="http://gil.badall.net/wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" alt="logo guifi" />El [RIPE NCC](http://en.wikipedia.org/wiki/RIPE_NCC "Article de la wikipedia anglesa sobre el RIPE NCC") ens ha assignat el número d'[AS](http://en.wikipedia.org/wiki/AS_number "Article de la wikipedia anglesa sobre els números AS que s'atorgen a les operadores d'Internet") (Autonomous system)! En concret és el [49835](http://www.db.ripe.net/whois?searchtext=AS49835 "Llistat de AS del RIPE NCC on hi ha el de guifi.net").

Què vol dir això a efectes pràctics de [guifi.net](http://guifi.net "Pàgina web del projecte guifi.net")?

El número d'AS és un  número que atorgen els organisme de coordinació d'Internet (en el cas europeu el RIPE NCC) a les operadores.

Un cop aquest organisme t'ha assignat un rang d'IP i ja has dit que en començaràs a fer servir unes quantes (tenim el rang 109.69.8.0/21 i podem començar a utilitzar un rang més petit de només 16 adreces, el primer /28) necessites un número d'AS que serà el que identificarà les rutes que sortiran de la xarxa de guifi.net cap a Internet.

Tot plegat és força més complicat, ja que també has d'estar en algun centre d'interconnexió de ISP si vols que et serveixi de res, però per poder-hi entrar has de tenir l'AS (el qual et comporta haver de tenir les IP) i a més has de tenir acords de [peering](http://en.wikipedia.org/wiki/Peering "Article sobre peering a la wikipedia anglesa") amb altres operadores presents al punt d'interconnexió (sinó amb qui interconnectaràs la xarxa? :D

Tot aquest pollastre (de fet em deixo força tinta al tinter) és el que està fent i coordinant el grup GLIR de guifi.net en representació (o amb el beneplàcit) de la [Fundació guifi.net](http://fundacio.guifi.net/ "Lloc web de la fundació de guifi.net").

Això, sumat a la primera estesa de fibra òptica ens permet estar cada dia més aprop de fer que guifi.net no sigui una xarxa aïllada sinó que sigui una xarxa interconnectada amb tot el món sense importar la distància física :D

Evidentment tot això comporta molts canvis, nous models, diferents topologies de desplegaments, entrem en terrenys financers i més formals, etc etc que faran que s'hagi d'anar pas a pas mirant què és el millor cada moment. Per la majoria de coses encara no tenim resposta des de guifi.net o ja si està treballant (segurament encara només estem veient la punta de l'iceberg de tot el que comportarà)...

Però tot i així, quan es fan trobades de guifi.net de tant en tant (l'última aquest mateix [dissabte passat a Igualada](http://guifi.net/node/24344 "Trobada de guifi.net a Igualada")) i veus que entre tots es discuteix apassionadament i que encara que hi hagi punts de vista diferents tothom està allà per un mateix objectiu, que hi ha il·lusió, ganes i un esperit positiu de creure que s'està fent una tasca important i rellevant em fa molt feliç formar-ne part tot i ser un petit gra de sorra en la muntanya de guifi.net :D
