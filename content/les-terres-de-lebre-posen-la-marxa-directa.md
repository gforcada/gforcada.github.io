Title: Les Terres de l'Ebre posen la marxa directa
Date: 2010-11-06 19:08
Author: admin
Category: General
Tags: fibra òptica, fundació guifi, guifi, terres de l'ebre, xerrades
Slug: les-terres-de-lebre-posen-la-marxa-directa
Status: published

[<img src="./wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](./wp-content/uploads/2007/10/logo-guifi.png)Tothom sap que la comunicació via Internet és molt impersonal, que no es poden detectar els matisos, el to, l'energia en que un s'expressa, per això és tant important la comunicació real ((Sí, encara hi ha gent que fa això de trobar-se físicament :D)).

I precisament aquests matisos, tons i energies en que un s'expressa quan el tens davant per davant et diu molt més que no pas el que li estigui sortint per la boca i t'arribi a les orelles.

És per això que, ara ja sí al 100%, puc dir que a [guifi.net](http://guifi.net "Pàgina web del projecte guifi.net") tenim un incipient brot de xarxa lliure, oberta i neutral a les Terres de l'Ebre!

Després de llevar-me a quarts de 6 del matí, gaudir d'unes dues hores de viatge amb cotxe amb en [Lluís Dalmau](http://blogs.guifi.net/ldalmau/ "Bloc d'en Lluís Dalmau") comentant l'actualitat de guifi.net, participar a les [jornades de programari lliure](http://territori.blogs.uoc.edu/?p=966&lang=ca "Pàgina de les jornades de programari lliure de les Terres de l'Ebre") de les Terres de l'Ebre i veure l'ambient que es respira per aquelles terres ja podeu posar la mà al foc que se'n sentirà, i molt, a parlar de guifi.net per aquelles contrades!

**Estigueu atents [al seu bloc](http://terresdelebre.guifi.net/ "Bloc de la gent de les Terres de l'Ebre") on segur que aniran explicant com va progressant la xarxa per aquells vorals!**

Fa molta enveja sana veure amb la tranquil·litat  amb la que parlen sobre la fibra òptica ((Recordeu que allà és on es comença a desplegar el projecte de xarxa oberta de la Generalitat)) i les possibilitats i dubtes reals que se'ls planteja per entrar en aquesta nova dimensió de les xarxes de nova generació.

Per acabar donar de nou les gràcies a tots els que han organitzat les jornades, ha sigut molt gratificant i interessant veure l'estat de la xarxa, l'interès que genera i els debats que es formen. Seguiu així!
