Title: GNOME needs you!
Date: 2013-01-19 00:41
Author: admin
Category: General
Tags: GNOME traduccions, Softcatalà
Slug: gnome-needs-you
Status: published

En català però eh! (( De fet no està de més dir que sí, que el GNOME [agraeix totes les contribucions que es facin](http://www.gnome.org/get-involved/ "Pàgina de resum de com contribuir al GNOME") )) :)

Com ja sabeu, i sinó ara ja sí, el GNOME s'allibera cada 6 mesos. Com un rellotge, a les acaballes de març i de setembre s'allibera una nova versió d'aquest magnífic escriptori lliure.

Així que mirant [el calendari](https://live.gnome.org/ThreePointSeven "Calendari d'alliberament del GNOME 3.8"), ja s'acosta la versió **3.8 del GNOME**!

I de nou, des d'aquest humil bloc s'us demana que [col·laboreu amb la traducció](http://www.softcatala.cat/wiki/GNOME "Pàgina al wiki de Softcatalà on explica com participar en la traducció del GNOME al català") del [GNOME al català](http://l10n.gnome.org/languages/ca/gnome-3-8/ui/ "Estadístiques de traducció del GNOME 3.8 al català"). Només us calen dues coses realment:

- coneixements d'anglès
- motivació

I sobretot la segona, com tot treball voluntari ((Mai li direm que no a algú que li paguin per traduir el GNOME al català)) el que fa falta és ganes de fer-ho i de comunicar quan es troben coses que no s'entenen o no se sap què fer.

Per sort,  tenim una [llista de correu](http://llistes.softcatala.org/mailman/listinfo/gnome "Formulari de registre a la llista de correu de coordinació de la traducció del GNOME al català") on us podeu apuntar, manifestar el vostre interès en ajudar i preguntar tots els dubtes que tingueu sobre tot el procés que implica traduir el GNOME al català.
