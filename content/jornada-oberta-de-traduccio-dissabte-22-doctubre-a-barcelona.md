Title: Jornada oberta de traducció dissabte 22 d'octubre a Barcelona
Date: 2011-10-09 16:17
Author: admin
Category: General
Tags: GNOME traduccions, Softcatalà, traduccions, xerrades
Slug: jornada-oberta-de-traduccio-dissabte-22-doctubre-a-barcelona
Status: published

El dissabte 22 d'octubre hem convocat una Jornada oberta de traducció de programari lliure. La jornada té un doble objectiu:

- Reunir-nos la gent que col·laborem habitualment en aquests projectes per treballar plegats en la traducció de nous mòduls.
- Convidar a tots aquells que vulguin col·laborar amb nosaltres per tal que puguin iniciar la col·laboració en un entorn on hi ha una formació adequada (xerrades) i on tindran disponibles traductors amb experiència que poden ajudar-los a resoldre els seus dubtes al mateix moment.

Si no heu traduït mai programari al català i voleu iniciar-vos-hi, aquesta és una gran oportunitat d'adquirir uns coneixements que us permetran participar-hi el mateix dia.

Podeu assistir com a oients sense cap més requisit a les xerrades, però si voleu participar en la traducció cal que cadascú porti el seu propi PC portàtil per tal de poder traduir.

La jornada té dues parts: una de xerrades d'introducció a la traducció de programari, i una segona on tots participarem en la traducció de mòduls dels projectes lliures GNOME (entorn d'escriptori) i Mozilla (Firefox i altres eines web).

**On i quan:** Dissabte 22 d'octubre  
**Lloc:** Centre Cívic Sagrada Família, Barcelona de 10.00 del matí fins les 20.00 (es prega puntualitat)  
**Agenda:** Hi ha una agenda completa al lloc de la trobada

La jornada és gratuïta i oberta a tothom fins al límit d'aforament de la sala (50 persones). Si us plau, confirmeu assistència apuntant-vos a la llista d'assistents.

**Més informació:** [http://jornades.softcatala.org](http://jornades.softcatala.org/ "Web de les jornades de traducció de Softcatalà")
