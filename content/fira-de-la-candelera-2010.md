Title: Fira de la Candelera 2010
Date: 2011-02-10 15:42
Author: admin
Category: General
Tags: fira de la candelera, fundació guifi, guifi, molins de rei, president generalitat
Slug: fira-de-la-candelera-2010
Status: published
Attachments: wp-content/uploads/2011/02/triptic_guifi_net.odp, wp-content/uploads/2011/02/triptic_guifi_net.pdf

[<img src="http://gil.badall.net/wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](http://gil.badall.net/wp-content/uploads/2007/10/logo-guifi.png)Aquest cap de setmana passat hi va haver [la Fira de la Candelera](http://www.molinsderei.cat/lacandelera/ "Pàgina web de la fira de la Candelera de Molins de Rei") de [Molins de Rei](http://www.molinsderei.cat "Pàgina web de l'ajuntament de Molins de Rei"). Enguany es celebrava la **160a edició**, poca broma!

El cas és que des de l'entitat local ((Tothom en pot fer una al seu poble, només ha d'anar a l'ajuntament, demanar quins són els formularis a emplenar i enviar-ho a la [fundació de guifi.net](http://fundacio.guifi.net "Pàgina web de la fundació guifi.net") perquè ho facin)) de [guifi.net](http://guifi.net "Pàgina web del projecte guifi.net") a Molins de Rei vam demanar un estand a la fira d'entitats i associacions.

El resultat: **un èxit!**

No només de persones que s'aturaven a preguntar, sinó de moltes persones que ja venien tenint una vaga idea de què era això de guifi.net, o ho havien sentit [al debat de banda ampla del dijous passat](https://llistes.projectes.lafarga.org/pipermail/guifi-usuaris/2011-February/015190.html "El cantant de Gossos ja està apuntat a les llistes de guifi i tot!").

Fins i tot vaig tenir l'oportunitat de parlar 2 minuts amb el **president de la Generalitat**!

Amb en Joan vam fer un [tríptic]({static}wp-content/uploads/2011/02/triptic_guifi_net.odp) ([versió en PDF]({static}wp-content/uploads/2011/02/triptic_guifi_net.pdf)) i en vam imprimir 200 còpies, ens en van sobrar unes 30 o 40 però només en donàvem a qui realment mostrava un mínim interès.

A Molins de Rei ens espera molta feina ben aviat! Amb tota la difusió que hem fet, els dos concursos que hem guanyat ((Un de l'ajuntament i un altre de la CUP de Molins de Rei)) i totes les entitats que hi estan mostrant interès (encapçalades per la Mola i el Mulei), esperem tenir ben aviat els primers enllaços ja funcionant.
