Title: SAX2007 & WSFII
Date: 2007-07-11 00:04
Author: admin
Category: General
Tags: afinat, empreses, freifunk, guadec, guifi, localret, SAX, SAX2007, UPF
Slug: sax2007-wsfii
Status: published

avui ja <a href="http://guifi.net/node/7698" target="_blank" rel="noopener">ha començat</a> (<a href="http://guifi.net/ca/node/9767" target="_blank" rel="noopener">nota del dia</a> d'en Roger) amb la jornada dedicada a empreses, que a diferencia de la resta de les jornades que es faran fins diumenge s'ha fet al Sucre de Vic i no al Telecentre de Sant Bartomeu del Grau

tot i que realment ja va començar dilluns, amb la <a href="http://guifi.net/ca/node/9733" target="_blank" rel="noopener">jornada de xarxes ciutadanes</a> organitzada per <a href="http://www.localret.net/" target="_blank" rel="noopener">Localret</a> on ens va convidar a parlar de la nostra experiència, a més d'un responsable de l'<a href="http://w3.bcn.es/V61/Home/V61HomeLinkPl/0,2687,200713899_200722278_1,00.html" target="_blank" rel="noopener">IMI</a>, un tècnic de la <a href="http://www.upf.edu/" target="_blank" rel="noopener">UPF</a> i en Jose Luís d'<a href="http://www.afinat.org/" target="_blank" rel="noopener">Afinat</a>. Va ser una mica curiós ja que els de la UPF van fer un estudi de com estaven les xarxes ciutadanes i en totes les diapositives diferenciava les xarxes ciutadanes de <a href="http://guifi.net" target="_blank" rel="noopener">guifi</a>, ja que som tant diferents i tant allunyats de les <a href="http://guifi.net/ca/node/9431" target="_blank" rel="noopener">muni-wireless</a> que ells mateixos ja feien la distinció.

A més va ser el dia que arribaven la majoria d'alemanys i estrangers que venien al SAX, de manera que entre uns i altres ens vam encarregar de portar-los fins a Osona

però al que anava: **avui ha començat el SAX!!**

per desgràcia no he pogut anar a les jornades, però si que m'he escapat a la una en punt de la feina per anar almenys a saludar la gent i petar la xerrada ben bé una hora, per anar fins a casa corrents, dinar i tornar a la feina

per la tarda s'ha fet la jornada de <a href="http://freifunk.net/" target="_blank" rel="noopener">FREIFUNK</a> i apart s'ha tractat el tema d'un router obert: un dels alemanys que ha vingut té contactes amb una empresa taiwanesa que està disposada a fer el router que li diem, només hem de decidir quins xips i característiques hi volem que ells ens el fabricarien .... fa por i tot de pensar-ho en tot el que s'hi podria posar, els desenvolupadors de firms segur que ho estan esperant amb candeletes, ja no s'haurien de preocupar mai més de si el fabricant XX canvia les especificacions i ho has de tornar a canviar tot de nou

demà tampoc podré assistir-hi, serà el dia de les troncals, on es configurarà els routers que aniran a la nova torre de telecomunicacions de Sant Bartomeu del Grau que inaugurarà en Jordi Bosch (secretari de la <a href="http://www.gencat.net/governacio-ap/stsi/" target="_blank" rel="noopener">STSI</a>)

la veritat es que fa una mica de ràbia trencar-se (encara ara) les banyes perquè tot funcioni i que realment dels 6 dies que dura només poder-hi anar un sol dia (el dijous, el dia dels desenvolupadors) perquè els primers dies estic treballant i la resta estaré a la <a href="http://www.guadec.org" target="_blank" rel="noopener">GUADEC</a>, però què hi farem :)

P.D. per fi he vist les pancartes en directe, molt guapa!
