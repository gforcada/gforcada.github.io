Title: Plantilles de correu a l'Evolution
Date: 2008-07-28 12:40
Author: admin
Category: General
Tags: consells, evolution, GNOME
Slug: plantilles-de-correu-a-levolution
Status: published
Attachments: wp-content/uploads/2008/07/evo.png

<img src="{static}wp-content/uploads/2008/07/evo.png" data-align="right" alt="Logotip de l’Evolution" />Envieu de tant en tant correus a la mateixa gent amb més o menys el mateix contingut?

No sé si és la forma estàndard, tampoc ho he buscat molt, però aquí va la meva recepta de com tenir correus plantilla per a no haver de passar per la carpeta d'Enviats i buscar l'últim que veu enviar. \[1\]

- El que faig és que la primera vegada escric tot el correu i abans d'enviar-lo el deso (sense enviar-lo).
- Després me'n vaig a la carpeta d'*Esborranys* (així és com en diu l'Evolution almenys) i selecciono amb el botó secundari el correu que vull enviar i selecciono l'opció "*Edita com a missatge nou...*"
- Com que ha creat un correu nou aquest ja el puc personalitzar (canviar dates, destinataris, fitxers adjunts ..) i enviar quan el tingui llest.
- I com que era un correu nou (de nou almenys en l'Evolution) em continua desant una còpia a la carpeta d'*Esborranys* apunt perquè el pugui tornar a utilitzar en el moment que m'interessi.

Fàcil eh :)

\[1\] En principi això ho faig amb l'<a href="http://http://www.gnome.org/projects/evolution/" target="_blank" rel="noopener">Evolution</a>, però segurament es pot aplicar a qualsevol client de correu :)
