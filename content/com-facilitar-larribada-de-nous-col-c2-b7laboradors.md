Title: Com facilitar l'arribada de nous col·laboradors
Date: 2010-10-16 07:46
Author: admin
Category: General
Tags: consells, libreoffice, programari lliure
Slug: com-facilitar-larribada-de-nous-col%c2%b7laboradors
Status: published

[<img src="./wp-content/uploads/2010/09/logo.png" title="Libreoffice logo" class="alignright size-full wp-image-1015" width="120" height="100" />](./wp-content/uploads/2010/09/logo.png)La majoria de projectes de programari lliure no tenen una o diverses empreses a darrere que els permeti desenvolupar el programari tant ràpid com vulguin i afegir totes les funcions que voldrien.

És més, per molt que en tinguin fins i tot llavors els interessa desenvolupar una comunitat de desenvolupadors, dissenyadors, traductors, grafistes, administradors, etc etc per tal que el projecte per si sol tingui molta més força, independentment dels recursos que la empresa hi pugui destinar.

Ara bé, **com ho fas per aconseguir atreure nous col·laboradors?**

Cadascú et dirà una resposta diferent, però el que estan fent al LibreOffice, és, almenys per mi, una de les millors maneres que hi ha: **[documentar tasques](http://wiki.documentfoundation.org/Easy_Hacks "Pàgina wiki de la Document Foundation on s'expliquen tasques a realitzar")** de diferents nivells de dificultat que permetin solucionar la primera pregunta que es fa tot col·laborador: *què puc fer?*

Com més facilitats es posen a que nous col·laboradors puguin contribuir al codi d'un programa, més fàcil serà que al cap d'un temps de tots els col·laboradors que han fet tasques, alguns d'ells passin a ser col·laboradors habituals i fins i tot, perquè no, col·laboradors claus del projecte.
