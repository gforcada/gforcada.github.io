Title: {pre-,,post-}GUADEC
Date: 2010-08-02 09:55
Author: admin
Category: General
Tags: alemanya, amsterdam, den haag, GNOME, guadec, köln
Slug: pre-post-guadec
Status: published

[<img src="http://gil.badall.net/wp-content/uploads/2007/12/guadec.png" title="logotip de la GUADEC" class="alignright size-full wp-image-269" width="91" height="60" />](http://gil.badall.net/wp-content/uploads/2007/12/guadec.png)Com que resumir-ho més detalladament és impossible (massa dies i molt intensos) a veure si amb una llista ho aconsegueixo:

## Pre-GUADEC

Amb la Sílvia vam estar un parell de dies a Amsterdam abans d'anar cap a Den Haag.

- Tot i ser mundialment famós per això realment ho és: Amsterdam **és** la ciutat de les bicis!
  - Hi ha uns aparcaments on hi cabrien ben bé un centenar llarg de cotxes dedicats a bicis en ple centre de la ciutat.
  - Com que està tot ple de canals d'aigua i hi ha molts ponts per travessar-los és molt més còmode el trànsit amb bici que no pas amb cotxe.
  - A més a més hi ha moltes zones (i no pas petites i ni molt menys perifèriques) que directament són únicament per bicis i vianants.
  - Per acabar de deixar-los dalt d'un pedestal, la cirereta: tot i que hi ha moltes bicis, motocicletes i alguns cotxes, pràcticament cap ciclista ni cap motorista porta casc. Fet que per mi demostra el molt civisme que hi ha.
- L'arquitectura ens va agradar moltíssim, sense caps grans aires de soberbia ni sumptuositat era un element constant del paisatge.
  - No hi havia ni un sol edifici (apart de 4 edificis contats) que destaquessin per sobre de la resta d'edificis. Tot eren edificis de 2 o 3 plantes, que juntament amb el fet dels canals i carrers generosos amb els vianants feien que sigués molt agradable passejar pels carrers.
  - Un dels millors encerts que hi vam trobar és en que les botigues s'adapten a l'arquitectura i no al revés, és a dir, les façanes de les cases continuen sent de totxo i gairebé t'hi has de fixar i tot per saber què es ven a les botigues.
- Com que tenen la sort que l'aigua de l'aixeta es tant bona que tothom en veu d'allà i per tant no compren garrafes d'aigua, quan vas als restaurants o botigues i en compres, la pagues a preu d'or! (vam arribar a pagar 6,5€ per una ampolla de litre!)
- Vam trobar curiós que en els mapes que teníem no hi hagués cap menció al famós barri roig, però voltant pel centre, sense voler-ho hi vam anar a parar. Va ser agradable veure que, almenys en l'estona que vam passejar per allà, no sigués cap espectacle denigrant, sinó que estigués dins d'una normalitat quotidiana.

## Den Haag

Després d'Amsterdam, molt fàcilment, vam arribar a Den Haag on es celebrava la GUADEC d'aquest any (l'onzena si no vaig errat).

- El primer que ens va sobtar és que totes les ciutats per les que vam passar (inclosa Den Haag) tenen gratacels i la línia de visió no tenen res a veure amb Amsterdam.
- La ciutat com a tal també estava molt bé, moltes bicis per tot arreu i una mica més de trànsit rodat que no pas Amsterdam.

## GUADEC

- La conferència com de costum va ser genial. Això de fer els dos primers dies com a [BoF](http://en.wikipedia.org/wiki/Birds_of_a_Feather_%28computing%29 "Article de la wikipedia anglesa sobre els Birds of a Feather") va ser molt bona idea.
- El punt d'informació i registre va anar fi com un rellotge. Mai hi va haver acumulacions i, al meu entendre, pel fet de que hi hagués un saló molt gran amb taules i cadires ho feia tot molt més relaxat.
- Per primer cop vaig anar a tantes xerrades com vaig voler!
- La xarxa (wi-fi) va anar fina com una seda!
- Les xerrades sobre el [GNOME Shell](http://live.gnome.org/GnomeShell "Pàgina principal del GNOME Shell") van ser molt reveladores. No es que fins ara en dubtés sobre la qualitat del projecte, però veure de primera mà com els màxims responsables del projecte l'expliquen i en fan demostracions dóna una molt bona sensació de seguretat vers el projecte.
- Com ja és sabut el GNOME 3.0 no sortirà a llum aquest setembre sinó que s'ajorna 6 mesos fins, març del 2011. Una molt bona decisió ja que si bé ja es va endarrerir una vegada ((Hauria d'haver sortit al març d'aquest any)) ajornar-lo encara sis mesos més per poder tenir el màxim de documentació, d'accessibilitat i de refinament del Shell com a tal no faran res més que beneficiar l'usuari final que podrà gaudir d'una experiència molt més agradable i no haurà d'esperar 6 mesos a tenir el GNOME 3.2 per poder començar a utilitzar-lo diàriament sense problemes ((Evitant així l'efecte KDE 4.0)).
- Tornar-se a trobar amb tots els col·laboradors del GNOME any rere any ja és una costum i de nou si una cosa és general és el bon rollo i les rialles constants.
- En [Ryan](http://blogs.gnome.org/desrt/ "Bloc d'en Ryan Lortie") ens va ensenyar el joc de cartes més divertit en que hem jugat des de fa temps, el millor? No té nom ni en pots saber les normes :D
- En [Bastien](http://www.hadess.net/ "Bloc d'en Bastien Nocera") per fi va guanyar un partit de futbol en el ja tradicional FreeFa Tournament :D
- Durant la festa de Collabora ens van insistir en que ens havíem de posar els *pants*...
- En [Vincent](http://www.vuntz.net/journal/ "Bloc d'en Vincent Untz") ... continua igual com sempre :D
- Els voluntaris van ser molt, però que molt, competents!

## Post-GUADEC

No vam tenir temps de visitar Den Haag com a tal ja que vam marxar el dissabte (l'endemà de que acabés la GUADEC) cap a Alemanya, però amb en [Vinicius](http://flavors.me/vdepizzol "Pàgina web d'en Vinicius Depizzol") vam anar a un dels millors museus que hem estat: [el museu Escher](http://en.wikipedia.org/wiki/Escher_Museum "Entrada a la wikipedia anglesa sobre el museu Escher"). Si es té en compte que [aquest senyor](http://en.wikipedia.org/wiki/M._C._Escher "Entrada a la wikipedia anglesa sobre M. C. Escher") va morir fa gairebé 50 anys, i que per tant no va poder utilitzar totes les facilitats de la informàtica, és impressionant la qualitat i la complexitat de les seves obres!

Després del museu vam anar cap a l'estació de trens de Den Haag i d'allà rumb a Alemanya ([Köln](http://en.wikipedia.org/wiki/K%C3%B6ln "Article de la wikipedia anglesa sobre la ciutat alemanya de Köln") com a primera estació).
