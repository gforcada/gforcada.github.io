Title: la manifestació de protesta contra la sentència del TC
Date: 2009-08-12 15:57
Author: admin
Category: General
Tags: deumil.cat, independència, òmnium cultural, política, tribunal constitucional
Slug: la-manifestacio-de-protesta-contra-la-sentencia-del-tc
Status: published

Avui llegeixo a través del Liferea en el canal de [Racó Català](http://www.racocatala.cat "Lloc web de Racó Català") que [el consell de Deumil.cat critica la decisió de Òmnium Cultural](http://www.racocatala.cat/noticia/20223/deumil.cat-critica-decisio-omnium-cultural "Notícia a Racó Català sobre la crítica de Deumil.cat a Òmnium Cultural") sobre la protesta contra la possible (recordem que almenys en el moment d'escriure aquestes línies) sentència en contra de l'Estatut de Catalunya per part del Tribunal Constitucional (espanyol).

No em posaré a glossar o discernir sobre si uns o altres tenen més raó (qui pixa més lluny vaja, el que els anglesos en diuen [bike shedding](http://en.wikipedia.org/wiki/Bikeshedding "Article de la Wikipedia anglesa sobre Bike Shedding") \[1\]) sinó en el fet que com de costum algú proposa una acció (manifestar-se contra el que creuen que és una injustícia) i ja li surten tot de trets per la culata dels que se suposarien "clients potencials" a anar a la manifestació en qüestió.

Normal que llavors els espanyols ens prenguin per quatre pringats si quan algú decideix fer quelcom llavors tothom en fa la seva a banda, el dia després o una contra-manifestació al mateix dia al mateix lloc per demostrar que no només es vola la independència de Catalunya sinó que com a condició sin equànim també s'ha de reivindicar que els transgènics han de ser prohibits, perquè evidentment no es pot donar suport a una manifestació si no només es demana la prohibició dels transgènics sinó que (així de passada com qui no ho vol) també s'ha de demanar la independència de Catalunya.

De nou els anglesos tenen una frase adequada "Stay on topic please!".

Si finalment (sembla que tothom ja ho dóna per fet) la sentència del Tribunal Constitucional (espanyol) *encara* retalla més l'Estatut de Catalunya, evidentment que s'ha de sortir al carrer a manifestar-se. "És igual" la independència de Catalunya en aquest moment, com poden pretendre que acceptem un Estatut que ja va sortir retallat del parlament de Catalunya, se'l van passar per allà on no sona (no recordo les paraules exactes ara del que presidia la comissió de l'Estatut de Catalunya al Congrés Espanyol) i ara encara, després de fer veure que han complert amb el finançament, l'han de retallar més?!

Per fi una frase catalan escaient "se'ns pixen a sobre i ens volen fer creure que plou".

Quin motiu poden tenir els de Deumil.cat que no és una bona idea manifestar-se contra aquesta (possible) sentència? Evidentment que després d'una manifestació en què s'exigeixi que el que es va acceptar per la ciutadania de Catalunya en un referèndum hauria d'anar a missa sense tisores de pel mig després se n'ha de fer una en que es demani el dret a l'autodeterminació.

Amb actituds així de criticar sense sumar no anirem enlloc i enlloc vol dir quedar-se com estem (o pitjor).

Perdó pel rollo i felicitats si heu arribat fins aquí :) Ara us podeu esbrevar deixant un comentari si voleu :)

\[1\] Si algú de l'IEC o del TERMCAT està (improbablement) llegint aquest apunt del bloc, siusplau, afegiu-lo com abans millor al català normatiu perquè em sembla que seria una de les més utilitzades molt per damunt de renecs dels més famosos en segons quins àmbits.
