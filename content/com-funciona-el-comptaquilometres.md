Title: com funciona el comptaquilòmetres
Date: 2007-03-13 21:41
Author: admin
Category: General
Tags: bici, comptaquilòmetres
Slug: com-funciona-el-comptaquilometres
Status: published

com que no se perquè aquest sembla més difícil de configurar que el que tenia abans i encara no l'he fet servir més d'un parell de vegades, faré un resum del seu funcionament:

té tres botons:

- *mode*
- *start/stop*
- *reset*

i les opcions i dades que mostra són:

- velocitat actual
- fletxa d'indicació de la relació entre la velocitat mitjana i l'actual
- indicador de l'escala de mesura de la velocitat (km/h o mph)
- indicador del diàmetre de la roda (en pots configurar dos, per si tens dues bicicletes)
- indicador de mode automàtic o manual
- temps que ha passat (des de l'últim reinici)
- distància recorreguda 1 (des de l'últim reinici)
- distància recorreguda 2 (es reinicia independentment)
- velocitat màxima (des de l'últim reinici)
- velocitat mitjana (des de l'últim reinici)
- rellotge

i el funcionament finalment és:

- amb el botó de mode anem seleccionant la funció que volem veure (mx, av, tm, dst i odo)
- si estem en el mode *tm* (temps) i premem durant 2 segons el botó de *mode* veurem el rellotge*  
  *
- si estem en el mode rellotge i premem el botó de *mode* tornarem a veure les opcions (mx, av, tm, dst i odo)
- per veure la distància recorreguda 2 s'ha de prémer el botó mode durant 2 segons quan estem a la distància recorreguda 1
- el mateix que l'anterior si estem a la distància recorreguda 2 i volem veure la 1
- si estem en el mode *tm* (temps), av (mitjana) o *dst* (distància) i premem el botó de *set* activarem/desactivarem el mode de temps automàtic
- si estem en mode manual s'ha de prémer el botó de start/stop perquè es guardin les dades de temps, mitjana i distància
- si estem en mode automàtic es guarden automàticament les dades de temps, mitjana i distància, i a més no serveix de res el botó de *start/stop*
- per estalviar energia s'ha de deixar el comptaquilòmetres sense tocar-lo ni rebre senyal del sensor durant una hora, rebent alguna senyal o tocant qualsevol botó torna a funcionar normalment
- per veure el temps, mitjana i màxima a la visualització superior s'ha de prémer durant 2 segons el botó de *start/stop* quan s'està a la funció que s'hi vol veure (si no li tornem a dir, sempre que mirem aquella funció estarà en la visualització superior)
- per reiniciar el temps, distància 1, mitjana, màxima s'ha de prémer els botons *mode* i *start/stop* durant 2 segons en qualsevol funció que no sigui la de distància total (*odo*)
- per reiniciar la distància 2, s'ha de visualitzar aquesta i fer el mateix que per reiniciar la resta: botons *mode* i *start/stop* durant 2 segons
- per establir l'hora del rellotge s'ha d'estar en la visualització de rellotge, prémer el botó <span style="font-style: italic">set</span>. Un cop allà amb el botó <span style="font-style: italic">mode</span> anem incrementant el valor de la dada que pampalluguegi i amb el botó de <span style="font-style: italic">start/stop </span>canviem de dada a modificar
- en canviar l'hora del rellotge, si deixem la mesura de velocitat a mph el rellotge serà en format de 12h i si el deixem a km/h serà de 24h
- per establir el diàmetre de la roda s'ha d'anar a la distància total (<span style="font-style: italic">odo</span>) i prémer el botó de <span style="font-style: italic">set</span>. Amb el botó <span style="font-style: italic">start/stop</span> es decrementa el valor i amb el de <span style="font-style: italic">mode</span> s'incrementa. Un cop estigui on ha d'estar es prem de nou <span style="font-style: italic">set</span> i ja estem

uff quantes coses i que complicat!! no és precisament intuïtiu el trastu aquest :)
