Title: Resultat de la trobada per la pàgina de guifi.net
Date: 2010-10-23 20:06
Author: admin
Category: General
Tags: disseny, guifi, programació web
Slug: resultat-de-la-trobada-per-la-pagina-de-guifi-net
Status: published

[<img src="http://gil.badall.net/wp-content/uploads/2007/10/logo-guifi.png" title="logo guifi" class="alignright size-full wp-image-220" width="200" height="58" />](http://gil.badall.net/wp-content/uploads/2007/10/logo-guifi.png)Fa poques hores que ha acabat [la trobada](http://guifi.net/guifi-webdev.20101023.redisseny-web.1 "Nota a l'agenda de guifi.net de la trobada per millorar la web") de desenvolupament per renovar la portada de [guifi.net](http://guifi.net "Pàgina web del projecte guifi.net") i si una cosa ha estat, **és productiva**!

Després d'estar tot el dia ((es de les 11 del matí fins a les 8 amb pausa per dinar)) discutint noves fórmules de mostrar la pàgina de guifi, mirant què fan les altres pàgines de projectes i donar voltes i voltes a les idees hem acabat amb un pla que ja hem començat a executar:

Hem posat ((Cortesia d'en Miquel Martos)) [un espai web](http://webdev.vic.guifi.net/ "Espai web on s'anirà penjant tot el que es faci del redisseny de guifi") ((Un FTP on tenim accés per pujar-hi documents, demaneu l'usuari a les llistes)) on anirem publicant tot el redisseny que anem fent amb tota la seva documentació.

Ara mateix ja hi ha [la plantilla conceptual](http://webdev.vic.guifi.net/20101023_vic/plantilla.odt "Plantilla conceptual del redisseny de la pàgina") del redisseny ((Feta col·laborativament i editada per en Lluís Dalmau)) i els resums dels continguts fets per en [Lluís Dalmau](http://webdev.vic.guifi.net/20101023_vic/continguts.odt "Resum dels continguts de la portada fet per en Lluís Dalmau") i en [Gil Forcada](http://webdev.vic.guifi.net/20101023_vic/estructura-portada_gil.odt "Resum dels continguts de la portada fet per en Gil Forcada").

Com deia al principi ha sigut molt productiu, sobretot perquè salvant les diferències de com fer els canvis i quins criteris seguir per a cada concepte en concret, tots compartíem un objectiu molt clar: **la portada de la web de guifi.net tal i com la tenim ara ha de durar tant poc temps com sigui possible**.

De manera que cadascú en el seu moment no ha tingut més remei que cedir en el seu punt de vista  per permetre que el consens generat per els altres membres entorn d'un punt sigués el que plasmàvem i així continuar la feina de la revisió a fons de la pàgina web.

En el document del resum dels continguts que he penjat jo també hi ha **l'assignació de les tasques** a que ens hem compromès entre tots, qualsevol ajuda és més que benvinguda.

**I recordeu que tot és opinable, però que qui fa la feina és qui mana, opinar i dir que les coses no es fan bé sense cap alternativa és com no dir res!**
