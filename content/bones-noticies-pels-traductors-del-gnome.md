Title: Bones notícies pels traductors del GNOME!
Date: 2008-12-30 19:19
Author: admin
Category: General
Tags: GNOME, GNOME traduccions, php, python, transifex, vertimus
Slug: bones-noticies-pels-traductors-del-gnome
Status: published

<img src="http://gil.badall.net/wp-content/uploads/2007/12/gnomelovelogo.png" title="logotip del GNOME Love" class="alignright size-full wp-image-259" width="150" height="150" alt="logotip del GNOME Love" />Ja feia temps que s'estava coent el canvi i avui finalment s'ha fet ([nota oficial](http://mail.gnome.org/archives/gnome-i18n/2008-December/msg00113.html "Correu sobre el nou Damned-lies + Vertimus")) :D

Si ja us agradava les estadístiques del [Damned-lies](http://l10n.gnome.org "Lloc web de les estadístiques de traducció del GNOME") ara encara us agradarà més (si sou traductor) ja que s'ha integrat tota les funcions de gestió de traduccions del [Vertimus](http://gnomefr.traduc.org/suivi/ "Instància del Vertimus al lloc web de traducció del GNOME al francès") a aquest primer.

Què vol dir tot plegat? Doncs que a partir d'ara ja podrem assignar-nos mòduls, marcar-los com a que esteu treballant amb ell (exemple al [Totem](http://l10n.gnome.org/languages/ca/gnome-2-26/ui/ "Llistat de l'estat de traducció del GNOME 2.26 al català") i els [detalls](http://l10n.gnome.org/vertimus/45274/50 "Detalls de la traducció del Totem per al GNOME 2.26")), que ja està traduït, que el revisor ja l'ha revisat i per tant està llest per pujar o simplement posar-hi un comentari (hi ha alguna errada o que l'estil no és correcta).

Tot això ha estat possible gràcies a que tant un com l'altre estaven escrits en [Python](http://www.python.org "Lloc web del llenguatge de programació Python") (el Vertimus es va reescriure de [PHP](http://www.php.net "Lloc web del llenguatge de programació PHP") a Python de fet) i que seguidament es van integrar amb l'entorn de treball [Django](http://www.djangoproject.com/ "Lloc web de l'entorn de treball Django").

Tot  aquest treball l'han fet entre en Claude (col·laborador en la traducció del GNOME al Francès i membre del [GTP](http://live.gnome.org/TranslationProject "Pàgina de la wiki del GNOME sobre el GNOME Translation Project")) i l'Stéphane Raimbault (desenvolupador principal del Vertimus), evidentment si sabeu Python i Django esteu més que [convidats a col·laborar-hi](http://svn.gnome.org/viewvc/damned-lies/trunk/ "Vista web del dipòsit SVN del damned-lies").

El següent gran pas del desenvolupament del Damned-lies serà integrar-hi el [Transifex](http://transifex.org/ "Lloc web del Transifex, un sistema web per a fer commits de traduccions"), un sistema perquè des de la pròpia pàgina web del Damned-lies es puguin fer les confirmacions (*commits* en anglès) de les traduccions i per tant tot el procés de traducció (que no la traducció en sí) ja estiguin integrats en una sola eina (estadístiques + gestió de la traducció + pujar els fitxers).

Però les bones notícies pels traductors no acaben aquí! En Leonardo Fontenelle ha fet un petit repás a com està el [Gtranslator 2.0](http://leonardof.org/2008/12/27/gtranslator-2-0-preview/en/ "Entrada en el bloc d'en Leonardo Fontenelle sobre el Gtranslator 2.0") i la veritat és que promet MOLT!

Traductors del [GNOME](http://www.gnome.org "Lloc web del projecte GNOME") ... *stay tuned*!
