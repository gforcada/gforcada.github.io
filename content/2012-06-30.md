Title: 2012-06-30 13:00:00 UTC+2
Date: 2012-07-15 14:52
Author: admin
Category: General
Tags: casament, sílvia
Slug: 2012-06-30
Status: published
Attachments: wp-content/uploads/2012/07/small-3112.jpg

[<img src="./wp-content/uploads/2012/07/small-3112-300x200.jpg" title="small-3112" class="aligncenter size-medium wp-image-1341" width="300" height="200" />]({static}wp-content/uploads/2012/07/small-3112.jpg)Doncs sí, el dia 30 de juny de 2012 (tal com mostra la foto) ens vam casar (la [Sílvia](http://silvia.badall.net "Bloc de la Sílvia") i jo) a [Prats de Lluçanès](http://ca.wikipedia.org/wiki/Prats_de_Llu%C3%A7an%C3%A8s "Entrada de la Wikipedia catalana sobre el poble de Prats de Lluçanès")!

Vam estar-nos tot un cap de setmana a [Can Curtius](http://curtius.cat/ "Pàgina web de la casa de colònies Can Curtius") ([Lluçà](http://ca.wikipedia.org/wiki/Llu%C3%A7%C3%A0 "Entrada de la Wikipedia catalana sobre el poble de Lluçà")) ((Molt recomanable si sou un grup d'uns 50 i passar uns quants dies desconnectats i gaudint del magnífic paratge que és el Lluçanès)) amb els amics i la família. Llàstima que et cases un sol cop a la vida (o això diuen) perquè ho repetiríem de segur!

Vam fer un casament vegetarià, perquè així els convidats poguessin deixar-se de preguntar "i què coi menja la Sílvia si es vegetariana, plantes i herbes i prou?!" i gaudissin d'un exquisit menjar fet pel meu germà i amb tots els ingredients procedents de l'agricultura ecològica i de proximitat. El resultat? Durant el casament i després i tot, entre tot el que els hi havia agradat del casament, en destacaven el menjar! :)

El responsable de l'excel·lent menjar, tant en la cuina com en la selecció va ser el meu germà, que és tant bo fent pans (un dels aliments més destacats per part dels convidats) que acaba d'obrir [un forn de pa a Vic](http://www.fornllevant.com/ "Pàgina web del forn de pa d'en Ramon")! O sigui que si voleu un pa [fet com hauria de ser](http://www.fornllevant.com/p/que-fem.html "Com fan el pa al fornt llevant"), passeu-vos per Vic ;)

Deixant la publicitat (més que merescuda), nosaltres, ja fa una setmana que estem de nou a Berlín i preparant el viatge de noces que farem aquest any a .... ((encara no és una informació pública :) ))

Gràcies a tots i totes les que vau venir al casament per deixar-nos compartir un moment tant especial amb vosaltres!!
