Title: vaga general d'immigrants
Date: 2007-06-06 11:48
Author: admin
Category: General
Tags: idees, immigració, protestes, PxC
Slug: vaga-general-dimmigrants
Status: published

fa temps que hi dono voltes ...

tots aquests col·lectius que van dient que no volen immigrants, que ens treuen la feina, que porten delinqüència, etc etc i que l'únic que volen es que els expulsin a tots; s'han parat mai a pensar el que suposaria una vaga general d'immigrants a l'Estat espanyol?

m'explico, si tots els immigrants que hi ha treballant a Espanya fessin una vaga, ni que sigui d'un dia, m'agradaria veure com queda tot plegat: qui recolliria les escombraries? i en la construcció, quin % de persones no anirien a treballar? quantes fàbriques haurien de plegar per falta de personal? on serien els serveis de neteja de molts hospitals, centres públics, o fins i tot la casa pròpia? quin estaria per la gent gran fent-los les tasques domèstiques?

dubto molt que alguna d'aquestes feines les arribin a fer mai els fills de la gent que està en aquest tipus de partits, oi? segurament que tots aspiren a ser empresaris, polítics, enginyers, diplomats...

entenc que seria molt complexe muntar una vaga general d'aquest tipus, però només d'aquesta manera (amb sotragades econòmiques) es com es mou aquest Estat, mai no entendran cap raó que si política, ètica, ecològica, si no hi ha diners pel mig ....

tot i que un "experiment" a nivell local o comarcal també seria força concloent

s'hauria de parlar amb associacions pro immigrants o ONGs o el que sigui ... no hi ha estudis econòmics (de què sinó?) que evalui el % del PIB que generen els immigrants?
