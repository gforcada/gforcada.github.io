Title: l'enèssima distribució linux que intenta aparentar l'XP
Date: 2007-01-31 15:03
Author: admin
Category: General
Tags: documentació, microsoft, programari lliure
Slug: distribucions-semblants-a-xp-i-reflexio-de-documentacio
Status: published

llegint el <a href="http://www.vivalinux.com.ar/xml/rss" target="_blank" rel="noopener">canal RSS</a> de <a href="http://www.vivalinux.com.ar" target="_blank" rel="noopener">VivaLinux!</a> a través del <a href="http://liferea.sourceforge.net/" target="_blank" rel="noopener">liferea</a>, m'adono que hi ha una altra distribució que intenta imitar l'aparença del Windows XP: <a href="http://www.famelix.com.br/" target="_blank" rel="noopener">FameLix GNU/Linux</a>

realment cal tantes distribucions que facin el mateix, i és més, cal fer distribucions d'aquest tipus?

o sigui, m'explico, si els detractors del sistema operatiu de Redmond es basen en que la usabilitat d'aquest S.O es molt molt pobre i que la interfície deixa molt que desitjar, perquè la gent s'entesta en imitar-la?

i per acabar-ho de rematar et trobes llocs com <a href="http://www.gnome-look.org" target="_blank" rel="noopener">Gnome-Look</a>, que és un repositori de temes per personalitzar l'aparença del GNOME, que està PLE de temes que intenten l'aparença, des de les finestres (sic), fins als controls, icones, fons de pantalla, etc etc

no seria més productiu, fer una de windows-\>linux (de les quals ja n'hi ha moltes també) però portant-les a l'usuari final, o sigui, de què serveix que en el meu bloc pengi l'enèssima taula de programes windows-\>linux si cap persona la trobarà? per què no adjuntar en les distribucions de linux un seguit de documentació que t'ajudi en els primers passos en l'entorn linux? i no em refereixo a assistents a l'estil del famós clip de la suite ofimàtica de Microsoft, sinó més aviat un document, o fins i tot un enllaç a una pàgina web, on t'expliqui les diferències a nivell d'usuari (res de discussions filosòfiques) com funciona el linux, o l'escriptori amb el que treballarà, i multitud d'enllaços (sense que maregin) a més recursos d'on obtenir més documentació

ja fa temps que vaig llegir una entrada al bloc d'en [Miguel de Icaza](http://www.tirania.org/bloc) (co-fundador de l'entorn d'escriptori <a href="http://www.gnome.org" target="_blank" rel="noopener">GNOME</a>) - no trobo l'enllaç ara mateix - en el qual comentava que si esteu desenvolupant un programa per a windows teniu el <a href="http://msdn.microsoft.com/" target="_blank" rel="noopener">MSDN</a> de la web de Microsoft on hi ha TOT el que necessiteu per programar a Windows. Però en canvi, a Linux, teniu la documentació dispersada per a tot arreu, i que a més, o bé són guies d'usuari, les quals per programar no et serveixen, o bé, són només referències a funcions sense que hi hagi literatura escrita per persones, sinó que s'ha generat directament del codi font

no em malinterpreteu, el que estic intentant ressaltar aquí és que si creiem que GNU/Linux (i qualsevol entrorn d'escriptori que corri per sobre d'aquest) és millor, perquè fer-lo que s'assembli a una cosa que creiem que és inferior? només perquè la gent està acostumada a una manera de treballar\[1\] no vol dir que ens hagem de menjar-nos la "nostra" idea si aquesta precisament és millor

no va haver d'aprendre la gent a anar amb bicicleta? doncs és el mateix, ensenyem-los a pedelar! :)

\[1\]a alemanya que per alguna cosa estan més avançats, hi ha una beguda que tot i ser molt dolenta és molt popular, sabeu quin és el seu eslògan? *You will be used to* (o sigui, "ja t'hi acostumaràs")
